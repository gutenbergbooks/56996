<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for HTML5 for Linux version 5.6.0" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Ipolyi Arnold
népmesegyüjteménye (Népköltési gyüjtemény 13. kötet)</title>

<style type="text/css">
/*<![CDATA[*/
body {
 margin-left: 10%;
 margin-right: 10%;
}

h1,h2,h3,h4 {
 text-align: center;
 clear: both;
}

h2,h3 {
 margin-top: 2em;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

ul.lsoff {
 list-style-type: none;
 /* font-size: 90%; */
 text-align: justify;
/*  columns: 2; */
}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum {
 /* visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
}

.tdr {text-align: right;}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

.caption-75 {font-weight: bold; font-size: 75%;}

sup {
 vertical-align: top;
 font-size: 0.6em;
}

.footnotes {
 border: dashed 1px;
}

.footnote {
 margin-left: 10%;
 margin-right: 10%;
 font-size: 0.9em;
 text-align: justify;
}

.footnote .label {
 position: absolute;
 right: 84%;
 text-align: right;
}

.fnanchor {
 vertical-align: super;
 font-size: .8em;
 text-decoration: none;
}

.poem {
/* margin-left:5%; */
/* width: 90%; */
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.poem span.i32 {
 display: block;
 margin-left: 16em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

ul.indented {
 padding-left: 10%;
 text-indent: -5%;
 text-align: justify;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>


<pre>

The Project Gutenberg EBook of Ipolyi Arnold népmesegyüjteménye
(Népköltési gyüjtemény 13. kö, by Arnold Ipolyi

This eBook is for the use of anyone anywhere in the United States and most
other parts of the world at no cost and with almost no restrictions
whatsoever.  You may copy it, give it away or re-use it under the terms of
the Project Gutenberg License included with this eBook or online at
www.gutenberg.org.  If you are not located in the United States, you'll have
to check the laws of the country where you are located before using this ebook.

Title: Ipolyi Arnold népmesegyüjteménye (Népköltési gyüjtemény 13. kötet)

Author: Arnold Ipolyi

Editor: Lajos Kálmány
        Gyula Sebestyén

Release Date: April 18, 2018 [EBook #56996]

Language: Hungarian

Character set encoding: UTF-8

*** START OF THIS PROJECT GUTENBERG EBOOK IPOLYI ARNOLD ***




Produced by Albert László





</pre>

<div class="transnote">
<h3>Megjegyzések:</h3>
<p>A tartalomjegyzék a <a href="#Page_XXIII">XXIII</a>. oldalon
található.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<p class="center"><span class="caption-large">MAGYAR<br />
NÉPKÖLTÉSI GYÜJTEMÉNY</span></p>
<hr class="chap" />
<p class="center"><span class="caption-150"><span class=
"caption-75">MAGYAR<br /></span> NÉPKÖLTÉSI GYÜJTEMÉNY</span></p>
<p class="center"><span class="caption-large">UJ FOLYAM</span></p>
<p class="center"><span class="caption">A KISFALUDY-TÁRSASÁG
MEGBIZÁSÁBÓL</span></p>
<p class="center"><span class="caption-small">SZERKESZTI</span></p>
<p class="center"><span class="caption-large">D<sup>R</sup>
SEBESTYÉN GYULA</span></p>
<p>&nbsp;</p>
<p>&nbsp;</p>
<p class="center"><span class="caption-small">XIII.
KÖTET</span></p>
<p class="center"><span class="caption">IPOLYI ARNOLD
NÉPMESEGYÜJTEMÉNYE</span></p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption">AZ ATHENAEUM
RÉSZVÉNYTÁRSULAT TULAJDONA</span></p>
<p class="center"><span class="caption-small">1914</span></p>
<hr class="chap" />
<h1>IPOLYI ARNOLD<br />
NÉPMESEGYÜJTEMÉNYE</h1>
<p>&nbsp;</p>
<p class="center"><span class=
"caption-small">SZERKESZTETTE</span></p>
<p class="center"><span class="caption-large">KÁLMÁNY
LAJOS</span></p>
<p>&nbsp;</p>
<p class="center"><span class="caption-small">KIADJA A
KISFALUDY-TÁRSASÁG</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption-small">AZ ATHENAEUM
RÉSZVÉNYTÁRSULAT TULAJDONA</span></p>
<p class="center"><span class="caption-small">1914</span></p>
<p class="center"><span class="caption-small">6946. – Budapest, az
Athenaeum r.-t. könyvnyomdája</span></p>
<hr class="chap" />
<p><span class="pagenum"><a name="Page_V" id=
"Page_V">V.</a></span></p>
<h2>IPOLYI NÉPMESEGYÜJTEMÉNYÉRŐL.</h2>
<p>Ipolyi Arnoldot, Nagyvárad néhai tudós püspökét a
Kisfaludy-Társaság avatta mesegyüjtővé. Midőn a Társaság a magyar
népköltés gazdátlan kincseinek megmentésére 1844-ben mozgalmat
indított, a fiatal – alig 20 éves – Ipolyi még nem fejezte be
Nagyszombatban megkezdett, Bécsben és Esztergomban folytatott papi
tanulmányait. Ezért a Magyar Népköltési Gyüjtemény régi folyamának
»Népdalok és Mondák« czímű 1846-ban megjelent I. kötetében még nem
szerepel a gyüjtők között. Nem szerepelt a következő két kötet
névsorában sem. Ennek az oka abban rejlik, hogy figyelmét a
népköltésre tulajdonképpen nem is az országos gyüjtési mozgalom,
hanem a Kisfaludy-Társaság ama pályázata terelte rá, amely
ugyancsak 1846-ban a magyar mythologiát kivánta megiratni.</p>
<p>Midőn Ipolyi papi tanulmányait befejezte, báró Mednyánszky
Alajos házánál vállalt nevelőséget. A vágvidéki mondák
összegyüjtéséről és kiadásáról <span class="pagenum"><a name=
"Page_VI" id="Page_VI">VI.</a></span> hires főur gazdag könyvtárát
már alaposan ismerte, midőn a pályázat szövegében ezt olvasta: »Mit
lehet a régi bel- és külföldi krónikákból s egyéb emlékekből,
valamint a hagyományokból, némely babonás erkölcsökből s végre a
nyelvben található nyomokból a pogány magyarok vallási hitéről és
szertartásairól bizonyosat, vagy hihetőt kivonni?« Alább pedig
tüzetesebben tovább fejtve: »Maradtak-e fenn, s mely nyomai a régi
hitnek népünk babonás nézetei és szokásaiban?« A fiatal nevelő
nyomban tisztában volt azzal, hogy a pályázat hirdetői Grimm Jakab
német mythologiáját tartották szem előtt. Vállalkozót kerestek, aki
a régi irott kútfők gyér adalékait nálunk is a néphagyomány élő
emlékeiből fogja kiegészíteni. De arra már aligha gondoltak, hogy
Grimm Jakab sokkal szerencsésebb viszonyok közt és testvérének,
Vilmosnak hatalmas támogatásával is csak évtizedek munkája árán
juthatott el a német mythologia pantheonjának fölépitéséhez. Ipolyi
tudta, hogy Grimm Jakab nyomdokain haladva, a kitűzött határidőre
véges emberi erővel elkészülni nem lehet; de ahhoz, hogy a magyar
irodalom hiánytpótló nagy müvét elvégre megirja, nyomban
hozzáfogott.</p>
<p>Noha a Kisfaludy-Társaság gyüjtőmunkálatai még javában folytak,
Ipolyi nem várta be a lirai emlékeket előtérbe állitó »Népdalok és
Mondák« későbbi vaskos köteteit, hanem a maga szempontjából külön
gyüjtést kezdett. Eredményeiről műve elején, a kútfők
ismertetésében ekként számol be: <span class="pagenum"><a name=
"Page_VII" id="Page_VII">VII.</a></span></p>
<p>»Semmi sem állott előttem munkálatom kezdetétől fogva
élénkebben, mint a tárgy ezen kútfőinek a nép körébeni keresése,
összegyüjtése; egyrészt, hogy az eddigi szűk anyag bővíttessék,
másrészt, hogy annak valódilag léteztét, eredetiségét stb. saját
teljes meggyőződésemre megalapíthassam. Ösztönöztetve már szinte az
emlékektől, melyek gyermekkoromból visszhangzottak, hogy azokat még
feleleveníthessem, a feledettet újra felleljem, kiindultam a
gyüjtésre, s erre nézve az idő folytán megtettem mindent, mi csak
erőmben állott, saját járás-kelés, utazásaim, tudakolásaim, barátok
s ismerősök közremunkálásra felhívása által; s habár ez 10 évi
fáradság s temérdek költségbe távolról sem került, mint Gaal azt
gyüjteménye összeszerzéséről egykor állíthatá, s bár legtöbb
fáradságos lépésemnek semmi vagy csak igen csekély sükere volt,
mégis a kisebb részben, mint magam igyekezete és barátim
segedelmével összehozni sükerült, nemcsak meglepő, új s nyomós
tartalmára nézve számos részleteiben, mint azt az olvasó
észreveendi, de e mellett számra nézve is a rege, mese, szokások,
babonás hiedelem st. köréből három száz számot fölülhalad,
ideszámítva természetesen a már ismeretesek gyakran igen becses
variánsait, kiegészítőbb bővebb mellékvonásokat st.« (M.
Mythologia, XXVII. l).</p>
<p>Művében a saját gyüjtése kézirati anyagából felhasznált adalékok
százait <i>gy. (= gyüjteményem)</i> jeggyel jelölte meg. »Az
elbeszélő szerény, ismeretlen <span class="pagenum"><a name=
"Page_VIII" id="Page_VIII">VIII.</a></span> falusi lakosok,
földmivesek, vénasszonyok«, sőt gyermekek nevei fölemlítésével
egyelőre adós maradt; de megigérte, hogy ezekről és gyüjtőtársairól
egy – részben már készen álló – »<i>teljes rege- és mesekönyvi
gyüjteményben</i>« fog majd pontos kimutatást közölni. De addig is
nyilvánosan köszönetet mondott azoknak, akik nagyobb tömeg
adalékkal támogatták. Ezek közt legelső volt Karcsay G. (Csaplár
Benedek), akivel már 1845-ben megismerkedett. Nagy elismeréssel
adózott továbbá Pajor Istvánnak, Révész Imrének, Szabó Károlynak és
még három gyüjtőjének, Fehér Ferdinánd, Nagy János és Varsányi Pál
uraknak.<a name="FNanchor_1" id="FNanchor_1"></a><a href=
"#Footnote_1" class="fnanchor">1)</a> <span class=
"pagenum"><a name="Page_IX" id="Page_IX">IX.</a></span></p>
<p>Ime, Grimm Jakab magyar tanitványa a népmesék nagyarányú
gyüjtésében, tudományos feldolgozásában és kiadásában is követni
szándékozott mesterét. De neki csak a gyüjtés és a tudományos
értékesítés sikerült. Mythologiája előszavában az óhajtott kiadást
illetőleg lelkendezve jelezte ugyan, hogy <span class=
"pagenum"><a name="Page_X" id="Page_X">X.</a></span> a gyüjtemények
»egy jó része nálam ez ohajtás sükerültére készen áll« (XXVIII.
l.); ám amit ebben az ügyben előbb elmulasztott, utóbb már sehogy
sem tudta dülőre vinni.</p>
<p>A »Magyar Mythologia« 1854-ben jelent meg. E nagy eseményt
minden oldalról ünnepelték. Csak a következő esztendőben akadt egy
súlyos szavú ünneprontó Csengery Antal személyében. 1855 június
11-én megtartott akadémiai székfoglaló előadásában, mely nyomban a
nagy nyilvánosság előtt is megjelent az 1855. évi Budapesti Hirlap
tárczasorozatában, pálczát tört Ipolyi mythologiai módszere felett.
Elitélte, hogy a kitünő német mester nyomán megfelelő irodalmi
előmunkálat nélkül és megfelelő nyelvtörténeti, összehasonlitó
nyelvészeti, néprajzi, vallástörténeti és kútfőkritikai ismeret
nélkül végezte el azt a nagy munkát, melynek eredménye minden
hibája daczára is a magyar mythologiai kutatásnak gazdag és
nélkülözhetetlen tárháza marad.</p>
<p>Bennünket ezúttal csak az előmunkálatok hiánya érdekel.</p>
<p>Csengery elismeri, hogy a keresztyén hitre tért pogány népek a
hagyományban még évszázadok mulva is meg tudják őrizni mythoszi
emlékeiket. Ezért hangsúlyozza, hogy »a Grimm-testvérek a mesék és
mondák stb. gyüjtését tűzték feladatul mindenek előtt«. Példájuk a
gyüjtés ügyét egész Németországban felvirágoztatta és a
néphagyomány tanulmányozása terén is gazdag irodalmat teremtett.
Mivel nálunk <span class="pagenum"><a name="Page_XI" id=
"Page_XI">XI.</a></span> ilyen előkészület nem történt, Csengery
elégületlenül teszi szóvá: »Ipolyi úr munkájában folyvást
hivatkozik a gyüjteményében levő mesékre, mondákra s egyéb efféle
adatokra. Miért nem sietett azokat mindenek előtt közrebocsátani?
Ha ezt teszi, nemcsak magának több ideje marad azoknak
egybevetésére: hanem más irók figyelmét is e tárgyra fordítván,
némi buzgóságot sikerül vala élesztenie hasonló gyüjtések körül; az
előszavakban és kritikákban talán eszmecsere is fogott támadni, ami
előkészítette volna utóbbi nagyobb munkájának mind megértését, mind
kelendőségét. – Késő tanács! mondja Ipolyi úr.« (Tört. Tanulm. I.
köt. 19. l.)</p>
<p>A forrásul használt népköltési termékek megigért utólagos
kiadása csakugyan elmaradt. De nem azért, mintha Ipolyi elkésettnek
tartotta volna. Hiszen Csengery kritikájának elhangzása után néhány
hónap mulva a Magyar Sajtó 1855. évi okt. 7-iki számában már
lelkendezve ismertette Erdélyi János »Magyar Népmesék« czímű új
kötetét. Hangosan sürgette a néphagyomány ilyen emlékeinek kiadását
és vizsgálatát. Utalt arra, hogy a népek nemzetközi
elhelyezkedésében a lelkiek terén csak akkor léphetünk fel »eredeti
tényezőkül« ha »eredeti, nemzeti népies költészetet, regéket,
szokásokat vagyunk képesek felmutatni s általuk önálló eredetiségű
nemzeties voltunkat tudjuk érvényesíteni«.</p>
<p>Ipolyi kiadási kedvét Csengerynek az a lesujtó állítása sem
béníthatta meg, hogy a történelmi <span class="pagenum"><a name=
"Page_XII" id="Page_XII">XII.</a></span> módszer nélkül vizsgált
néphagyomány minden adalékát régieknek és összehasonlitó ismeretek
nélkül színmagyaroknak is tartotta. Az kétségtelen, hogy Ipolyi a
népi adalékok megválogatásánál és mythoszi vonatkozásaik
megállapitásánál kritikai szempontból sok mulasztást követett el;
de viszont az is kiderült, hogy a népmesék nemzetközi
vándorlásaival és nehezen megállapitható nemzeti sajátosságaival
nálánál senki sem volt jobban tisztában. Tudta, hogy a mesevilág
útvesztőiben csakis összehasonlító művelettel lehet némileg
eligazodni. Ezért Erdélyi kötetének ismertetésében már értékes
összehasonlító folklorisztikai jegyzetekkel igazolta a magyar mesék
kiterjedt nemzetközi rokonságát.</p>
<p>Midőn Gaal György »Magyar Népmesegyűjtemény«-ének 1857-ben
megjelent első két kötetét az Új Magyar Muzeum 1858-iki októberi
füzetében ismertette, »a magyar népmeseügy«-et külön is szóvá
tette. »Napról napra lessük, mikor fognak már valahára népmeséink
és mondáink a köznép ajkáról felszedve, a gyermekszobák és
fonóházak küszöbét átlépve, irodalmunk sajátjává válni!? Úgy
látszik, mind hasztalan! Pedig azon szép kezdet után, mellyel
Erdélyinek a Kisfaludy-Társaság aegisze alatt egy decennium előtt
meginditott népdal- és mondagyüjteménye biztatott, szebb reményekre
lehettünk jogosítva.« Hiába igazolta a tudomány, hogy az ilyen
gyüjtemények a nemzeti irodalmak élesztőivé lesznek: »A mese
<span class="pagenum"><a name="Page_XIII" id=
"Page_XIII">XIII.</a></span> nálunk süket füleknek szólt.« Csak a
hazai nemzetiségeknek akadtak követésre méltó jeles gyüjtői
Haltrich, Müller, Schott és Rimauszki személyében. Gaal György
magyar gyüjteménye 1822-ben németül jelent meg. Elkésett magyar
kiadása alkalmából most azzal a boldogtalan vagy ügyefogyott
emberrel példázódik, aki nem akar vagy nem is tud szerezni akkor,
»ha becsületes örökséghez jut, mellyel egy ideig megint csak
beérheti.« Ezért buzdító szózatot intéz a szakavatott gyüjtőkhöz és
áldozatkész kiadókhoz, az ismertetett Gaal-féle meséket pedig
ellátja tartalmas összehasonlitó jegyzetekkel.</p>
<p>A magyar népmeseügy e lelkes apostolát a M. Tud. Akadémia még
ebben az évben tagjává választotta s egyidejüleg »Magyar
Mythologia«-ját a Marczibányi-jutalommal megkoszorúzta. Midőn
1867-ben a Kisfaludy-Társaságnak is rendes tagjává lett, ismét az
úttörő tudós folklorista részesült késői, de így még nagyobb
jelentőségű elismerésben. Közben a zohori szerény falusi
plébánosból országos nevű egyházi kitünőség lett, aki különösen az
egyházi műtörténelemben vált a tudós hazai katholikus papság
díszévé.</p>
<p>Igy első pillanatra az a látszata volt a kiadatlan népköltési
gyüjtemények ügyének, mintha a túlszigorú kritikával megbénított
gyüjtő gyorsan kialakuló fényes pályájának estek volna áldozatul. A
fentebb érintett két dolgozat eléggé igazolta, hogy Ipolyit a
népmesék ügye, tehát a saját gyüjteményeinek ügye is állandóan
foglalkoztatta. Mivel viszonyainak javultával <span class=
"pagenum"><a name="Page_XIV" id="Page_XIV">XIV.</a></span> már a
kiadók közömbösségére sem lehet gondolnunk, a gátló okot egyéb
irodalmi akadályok felmerülésében kell keresnünk és
megtalálnunk.</p>
<p>Ipolyi és gyüjtő társai 1846 után, tehát Erdélyivel és a
Kisfaludy-Társaság többi gyüjtőivel egyidejüleg működve kezdték a
mesék tarlózását. Noha az ország első irodalmi intézetének
felhivására a költők és irók egész gárdája látott a terhes
munkához, a mesegyüjtés terén mégsem értünk el elsőrangúnak
mondható sikert. A »Népdalok és Mondák« meséi közt alig akad olyan
példány, amelyben a népnyelv tisztasága, a naiv elbeszélés
közvetlensége és üde egyszerüsége, a hagyományos mese-szólamok
természetes elhelyezkedése jelentékeny mértékben meg ne zavartatott
volna. Ipolyi mesegyüjtő gárdája számban talán fölözte a
Kisfaludy-Társaságét, de rátermettségben jóval alacsonyabb fokon
maradt. Minden gyüjtő tudta, hogy a tudós vidéki plébánost <i>csak
a mesék tartalma érdekli</i>. A mesék formai bája így áldozatul
esett. E hiányt Ipolyi, kinek az elbeszélőművészet finomságai iránt
kevés érzéke volt, talán föl sem ismerte akkor, midőn
gyüjteményeinek kiadását mythologiája előszavában megígérte. Csak
későbbi tanulmányai fonalán alakult ki benne az a tudat, hogy a
népmesék epikai szépségei a műirodalmak prózai stiljét üdvösen
befolyásolják és át is alakíthatják.</p>
<p>Erdélyi »Magyar Népmesék« czimü gyüjteményének ismertetése
alkalmával a mesegyüjtés jelentőségét <span class=
"pagenum"><a name="Page_XV" id="Page_XV">XV.</a></span> már
irodalmi szempontból mérlegelte. Ezzel kapcsolatban a mesék
lejegyzésére vonatkozólag szintén nyilatkozott. Erdélyi
gyüjteményét e szempontból ekként ítélte meg: »Mi a közölt mesék
előadását, alakját, nyelvbeli szerkezetét illeti, látni, hogy a
szerző (!) nemcsak népies valódi helyes hangot eltalálni
törekedett, de hogy nagyobbára az előtte állott lejegyzést szorosan
és változatlanul követte. Mit amily lelkiismeretes hűséggel szem
előtt tartani óhajtok, úgy mégis nem oly kizárólag, hogy annak
darabos, töredékes voltát ott mindenütt megtartandónak vélném, hol
az az elbeszélést homályossá, sokszor kelletlenné teszi.« Szóval a
mesélő darabos szövegét a kiadó megigazgathatja; de – hozzáteszi –
»véleményem erre nézve az, hogy mindenesetre az előadásra nézve
szabályt adó leend azon mód, melyet jobb és folyékonyabb előadású
népmesélőink követnek… Hasonlón a nyelvre nézve is: a népnyelvi
eredetiségek, sajátságok és idiotismusok megtartása mellett, a
beszédnek egyébkénti simaságát nélkülözhetlen kelléknek vélem. A
szerkezetet illetőleg szorosan Grimmék (Kinder u. H. Märchen, 5.
kiad. előszó, XXII. l.) kifejezett kivánatait tartom
követendőknek.«</p>
<p>Gaal György meséinek ismertetése alkalmával már tiltakozik az
ellen, hogy avatatlan kezek szedett-vedett holmit gyüjtsenek. A
vállalkozó legyen tájékozott a gyüjtés hazai és külföldi
irodalmában, hogy sikeresen és ügyesen foghasson a munkához. A
szöveg <span class="pagenum"><a name="Page_XVI" id=
"Page_XVI">XVI.</a></span> megbolygatását ismét szóba hozza, de már
túlzott kivánságnak tartja, – »hogy a molnár maga termessze a
garatra öntendő gabonát; sokkal természetesebb, gondolnám, ha a
termesztőktől is belátást s ügyességet igénylünk, mint ha a
teendőket felváltjuk«.</p>
<p>Ez azt jelenti, hogy Ipolyi felfogása rövid pár év alatt
alaposan megváltozott. És a változás mértéke szerint távolodott el
ama terve megvalósitásától is, hogy népmeséit valaha kinyomatja.
Mythologiájának megjelenése után a mese-kiadást még az avatatlan
gyüjtők lejegyzéseinek gyökeres átdolgozásával tudta volna lehetővé
tenni. Utóbb azonban meggyőződött arról, hogy a népnyelvet és a
mesélés naiv epikai művészetét korlátlan mértékben kellene bírnia,
ha a mesei forrásokat a Grimm-testvérek példájára akarná
feldolgozni. Ezért hangoztatta most már azt, hogy a gyüjtő kutassa
fel a nép legjobb mesélőit és szállitson a szerkesztők és kiadók
garatjára tiszta szemet.</p>
<p>Ipolyi malma már állott, mikor Jókai a nép nyelvét az 1850-es
évek végén adomák és mesék lejegyzésében hamisítatlan tisztasággal
és üde bájjal csillogtatni elkezdte, sőt 1860-iki székfoglalójában
a M. Tud. Akadémia areopágja előtt is ragyogtatta. Az újabb gyüjtők
a mesék formai szépségét csakugyan szem előtt tartották. Pár év
mulva már a mese-lejegyzés három elsőrendü mestere gazdagítja
köteteivel irodalmunkat. Merényi László 1861-ben <span class=
"pagenum"><a name="Page_XVII" id="Page_XVII">XVII.</a></span>
kiadja az »Eredeti Népmesék« két kötetét. A következő 1862-ik évben
Merényi »Sajóvölgyi Népmesék« czímű két kötetével egyidejüleg
megjelennek Arany László »Eredeti Népmeséi«, 1863-ban pedig Merényi
»Dunamelléki Népmesék« czímű I-ső kötetével együtt Kriza János
Vadrózsáinak I-ső kötete lát napvilágot.</p>
<p>Ipolyi népmeséinek kéziratai csak akkor kezdtek a feledés
homályából ismét kibontakozni, midőn a Kisfaludy-Társaság 1872-ben
kiadta a Magyar Népköltési Gyüjtemény új folyamának első két
kötetét. A magyar népköltés forrásainak ezúttal tapasztalt
gazdagsága a Kisfaludy-Társaság keretein kívül is számos gyüjtőt
munkára buzdított. Ezek közt a lelkesebbek egyike Abafi Lajos volt,
aki a népköltés ügyét 1874-ben meginditott »Figyelő« czímű
folyóirata programmjába is fölvette. Hihetőleg Csaplár Benedek,
Ipolyi legszorgalmasabb gyüjtője s a folyóirat későbbi oszlopos
munkatársa volt az, aki Abafi figyelmét Ipolyi gyüjteményeire
fölhivta. E gyüjtemények kéziratai 1876-ban már Abafi birtokában
voltak, tőle pedig sok egyéb rendelkezésül álló anyaggal
kiegészítve és műfajok szerint is csoportosítva, kiadás végett
csakhamar a Kisfaludy-Társaság elé kerültek. A »Figyelő« 1877. évi
I. füzete már jelenti, hogy a benyujtott gyüjtemény összesen
negyedfél ezer darabból áll. A 16 csoportra tagolt anyag utolsó
csoportjában 161 mese és monda szerepelt ezzel a megjegyzéssel: »A
mesék legnagyobb <span class="pagenum"><a name="Page_XVIII" id=
"Page_XVIII">XVIII.</a></span> része Ipolyi Arnold gyüjteményéből
való, ki azt e czélra Abafinak rendelkezésére bocsájtotta.« (Id. h.
80. l.)</p>
<p>A jelentés záradékában még ez olvasható: »Természetesen nem mind
új az, mi e gyüjteményben foglaltatik, de körülbelül fele merőben
új szöveg; a többi pedig – többé-kevésbé – becses változat. Az
egész gyüjtemény, amint most van, mintegy 3–4 kötetet tenne ki s a
választás szigorától fog függni, mennyit lehet kiadni, ha
egyáltalán kiadja s kiadhatja mostanság a Kisfaludy-Társaság.« (U.
o.)</p>
<p>Abafi a nyers anyag e nagy tömegét megrostálás és a szükséges
összehasonlító kritikai jegyzetek elkészítése végett visszakapta.
Mivel egyéb elfoglaltsága miatt erre ideje nem volt, a gyüjteményt
csaknem egy évtizedig hevertette. Csak az 1880-as évek második
felében kezdte a fiatal Kálmány Lajost arra kérni, hogy a szükséges
szerkesztői munkát helyette végezze el. Kálmány több évi vonakodás
után vállalkozott s Abafi gyüjteményein kívül Ipolyi
mesegyüjteményét is gondosan megválogatta, rendezte és jegyzetekkel
is ellátta. Abafi a saját gyüjteményét 1890-ben nyujtotta be újra a
Kisfaludy-Társasághoz s utóbb bemutatta Ipolyi népmeséit is. Az
első eléggé megnyerte Gyulai tetszését, de Ipolyi meséit illetőleg
Arany Lászlónak már aggodalmai támadtak. Az Abafihoz visszakerült
kéziratok utóbb elkallódtak. Szerencsére az elveszett anyag
túlnyomó része csak másolat volt. Az eredeti Kálmány <span class=
"pagenum"><a name="Page_XIX" id="Page_XIX">XIX.</a></span> Lajosnál
maradt. Igy menekültek meg Ipolyi népmeséinek lejegyzései is.</p>
<p>Midőn Kálmány Lajos engem arról értesített, hogy Ipolyi
gyüjtésének összes eredeti kéziratai nála vannak, nyomban
fölkértem, hogy a belőlük kiválogatható értékesebb anyagot kritikai
jegyzetekkel ellátva bocsássa ismét a Kisfaludy-Társaság
rendelkezésére. Igy készült el aztán a jelen mesegyüjtemény,
amelyet Ipolyi hagyatékából később még egy elegyes tartalmú értékes
kötet fog követni.</p>
<p>A kötet szerkesztésénél Kálmány Lajos azt az elvet követte, hogy
a kutató benne lehetőleg mindent megtaláljon, amire Ipolyi Magyar
Mythologiája utal. Az utalás egyszerűsége kedvéért Ipolyi a
rendelkezésére álló népköltési adalékokat olyan rendben, amint
hozzá beérkeztek, tehát minden csoportosítás nélkül, sorszámmal
látta el. A mesék e számait a szöveg végén említjük meg, a keresés
megkönnyítése végett pedig a mesék e számainak sorrendje szerint
még egy külön utaló jegyzéket is készitettünk.</p>
<p>Ipolyi szellemében a szerkesztőnek a lejegyzők darabos
meseszövegeit okvetlenül át kellett volna népiesebb nyelvre irni.
Ma azonban a mesélők meghallgatása nélkül mások lejegyzésének ilyen
mértékű megbolygatására komoly folklorista már nem vállalkozhatik.
De mivel több értékes tartalmú mese külsőségein a gondos szerkesztő
keze mégis nyomot hagyott, egész terjedelmében közlöm azt, amit
Kálmány <span class="pagenum"><a name="Page_XX" id=
"Page_XX">XX.</a></span> Lajos erre vonatkozólag a jelen
mesegyüjtemény bevezető soraiban nyomatékosan elmondani kiván:</p>
<p>»Ipolyinak – írja tájékoztató soraiban – nem volt feladata a
magyar nyelvhagyományok egyetemes gyüjtése. Megelégedett, ha a
művéhez szükséges adatokat megkapta. Nincs is hagyatékban egy sem
nyelvjárás szerint lejegyezve. Vannak jó mesemondói és lejegyzői;
de vannak olyan gyüjtői is, akiknek a mesék lejegyzésekor is
fülükbe csengett a latin nyelv, amelynek hatása azután akaratlanul
is meglátszik soraikon. Itt nem a nép nyelvéről van szó, hanem az
iskolázottakéról, mit a rendelkezésül álló kéziratok mindenkor
bizonyítani fognak; s ha elvem ellen kénytelen voltam
egyiken-másikon változtatni, ez annyiban történt, hogy a
latinosságot mellőzve, a mesét a nép nyelvén iparkodtam elmondani.
Óvakodtam azonban többet, vagy kevesebbet, szóval mást mondani,
mint amit a gyüjtő velünk meg akart értetni.«</p>
<p>Az 1846-tól 1854-ig gyüjtött s most e kötetben közzétett
mese-anyagon még így is mind rajta maradt az a vonás, ami a
Kisfaludy-Társaság 1844-től 1848-ig gyüjtött anyagát a »Népdalok és
Mondák« három kötetében annyira jellemzi. Lépten-nyomon akad bennük
valami, ami az értékes tartalom élvezetét megzavarja. A nép
természetes nyelvén, egyszerű mondatfűzésén, hagyományos
mese-szólamain, folyamatos előadásán, művészi meseszővésén az
ügyetlenebb <span class="pagenum"><a name="Page_XXI" id=
"Page_XXI">XXI.</a></span> lejegyzők keze annyi csorbát ejtett,
hogy a mese formai szépsége gyakran egészen tönkre ment. A
Grimm-testvérek mesegyüjteménye irodalomtörténeti jelentőségü
hatással volt a német néppróza művészi fejlődésére. Nálunk Gaal
Györgyöt, Erdélyi Jánost és Ipolyi Arnoldot a német mesterek sikere
buzdította. De közülök csak Gaal tudta a magyar mesemondást
alaposan megfigyelni. Erdélyi és Ipolyi a gyüjtést másokkal
végeztették, s a rendelkezésükre álló nyers anyagon nem tudták
érvényesíteni a két német szerkesztőnek ilyen esetben, mindig
ragyogtatott és mindig ámulatba ejtő stilművészetét. Igy aztán
Erdélyi népmeséi nem is hagytak nyomot a magyar széppróza
történetében. Ellenkezőleg: a mesékben bőséges nyoma van annak az
állapotjegyzős ócska kanczellista-stilnak, amelyet épp a hiányos
mesegyüjtés idején pusztítottak ki irodalmunkból.</p>
<p>A Kisfaludy-Társaság gyüjteményei most ilyen régi kötettel
lettek gazdagabbak. E kötet közvetlenül Erdélyi három kötete mellé
sorakozik. Nélküle eddig azt hittük, hogy Erdélyi a gyüjtések
prózai részének jelzett hibáit megfelelő figyelem nélkül hagyta
érvényesülni. Most azonban mentséget találunk számára s általában a
Kisfaludy-Társaság akkori gyüjtői számára abban, hogy Ipolyi
gyüjtői is ugyanabba a hibába estek. És e hibák Ipolyi esetében
szintén leküzdhetetlenek voltak. Hiszen kiderült, hogy a hibák
leküzdhetetlensége volt az oka a kinyomatás elmaradásának.
<span class="pagenum"><a name="Page_XXII" id=
"Page_XXII">XXII.</a></span></p>
<p>A magyar irodalomtörténet és folklore hálával tartozik Kálmány
Lajosnak, hogy ezt az adalékokban gazdag és igy jelentékeny kútfői
értékkel is bíró mesegyüjteményt megmentette, kiadásra elkészítette
és összehasonlító kritikai jegyzetekkel ellátta.</p>
<p class="right"><i>Dr. Sebestyén Gyula.</i></p>
<hr class="chap" />
<p><span class="pagenum"><a name="Page_XXIII" id=
"Page_XXIII">XXIII.</a></span></p>
<h2>TARTALOM.</h2>
<ul class="TOC">
<li><b>Ipolyi népmesegyüjteményéről.</b> <i>Dr. Sebestyén
Gyulától</i> <span class="ralign"><a href=
"#Page_V">V</a></span></li>
<li><b>Betűrendes jegyzék</b> <span class="ralign"><a href=
"#Page_XXVIII">XXVIII</a></span></li>
<li><b>Ipolyi Magyar Mythologiájának utalásai</b> <span class=
"ralign"><a href="#Page_XXXI">XXXI</a></span></li>
<li>1. Csonkatehén fija <span class="ralign"><a href=
"#Page_3">3</a></span></li>
<li>2. Erős Jancsi <span class="ralign"><a href=
"#Page_9">9</a></span></li>
<li>3. Medve Jankó <span class="ralign"><a href=
"#Page_14">14</a></span></li>
<li>4. Hüvej-piczi <span class="ralign"><a href=
"#Page_19">19</a></span></li>
<li>5. Tátos <span class="ralign"><a href=
"#Page_26">26</a></span></li>
<li>6. A fehér medve és a herczegné <span class="ralign"><a href=
"#Page_33">33</a></span></li>
<li>7. Hajnalka <span class="ralign"><a href=
"#Page_34">34</a></span></li>
<li>8. Leányt evő Sárkány <span class="ralign"><a href=
"#Page_48">48</a></span></li>
<li>9. A pásztorfiú viaskodásai <span class="ralign"><a href=
"#Page_54">54</a></span></li>
<li>10. A talált gyermek <span class="ralign"><a href=
"#Page_56">56</a></span></li>
<li>11. A két testvér <span class="ralign"><a href=
"#Page_59">59</a></span></li>
<li>12. A három fiú <span class="ralign"><a href=
"#Page_70">70</a></span></li>
<li>13. A garaboncziás és a Sárkányok <span class="ralign"><a href=
"#Page_78">78</a></span></li>
<li>14. Kóbor Jancsi <span class="ralign"><a href=
"#Page_82">82</a></span></li>
<li>15. Tündér Ilona és Argyilus <span class="ralign"><a href=
"#Page_91">91</a></span></li>
<li>16. Tündér Ilona és a királyfi <span class="ralign"><a href=
"#Page_100">100</a></span></li>
<li>17. Kampó táltos <span class="ralign"><a href=
"#Page_104">104</a></span></li>
<li>18. A csodás szőlőtő <span class="ralign"><a href=
"#Page_118">118</a></span></li>
<li>19. János <span class="ralign"><a href=
"#Page_132">132</a></span></li>
<li><span class="pagenum"><a name="Page_XXIV" id=
"Page_XXIV">XXIV.</a></span></li>
<li>20. Juhenes <span class="ralign"><a href=
"#Page_142">142</a></span></li>
<li>21. Rózsa János <span class="ralign"><a href=
"#Page_151">151</a></span></li>
<li>22. A király és a fogadott fiú <span class="ralign"><a href=
"#Page_163">163</a></span></li>
<li>23. Csorha János táltos <span class="ralign"><a href=
"#Page_168">168</a></span></li>
<li>24. Az obsitos és a királyleány <span class="ralign"><a href=
"#Page_171">171</a></span></li>
<li>25. A három bárány <span class="ralign"><a href=
"#Page_172">172</a></span></li>
<li>26. A három királyfi <span class="ralign"><a href=
"#Page_177">177</a></span></li>
<li>27. Kis Jankó <span class="ralign"><a href=
"#Page_179">179</a></span></li>
<li>28. Az ítélő róka, a hálátlan ember és a csalfa kígyó
<span class="ralign"><a href="#Page_189">189</a></span></li>
<li>29. A gyűrűcske <span class="ralign"><a href=
"#Page_190">190</a></span></li>
<li>30. Nemtutka <span class="ralign"><a href=
"#Page_196">196</a></span></li>
<li>31. Bendebukk <span class="ralign"><a href=
"#Page_202">202</a></span></li>
<li>32. Vasember <span class="ralign"><a href=
"#Page_217">217</a></span></li>
<li>33. Szépike <span class="ralign"><a href=
"#Page_220">220</a></span></li>
<li>34. A zöld disznó <span class="ralign"><a href=
"#Page_224">224</a></span></li>
<li>35. A csikó <span class="ralign"><a href=
"#Page_229">229</a></span></li>
<li>36. A csikócska <span class="ralign"><a href=
"#Page_230">230</a></span></li>
<li>37. Elátkozott királyfi <span class="ralign"><a href=
"#Page_237">237</a></span></li>
<li>38. Kígyó Jancsi <span class="ralign"><a href=
"#Page_238">238</a></span></li>
<li>39. Szőrös kezek <span class="ralign"><a href=
"#Page_243">243</a></span></li>
<li>40. Az ördögszerető <span class="ralign"><a href=
"#Page_245">245</a></span></li>
<li>41. Szép Karolina <span class="ralign"><a href=
"#Page_248">248</a></span></li>
<li>42. Halottidézés <span class="ralign"><a href=
"#Page_253">253</a></span></li>
<li>43. Hamm! téged is megeszlek <span class="ralign"><a href=
"#Page_254">254</a></span></li>
<li>44. A boszorkány és a vadász <span class="ralign"><a href=
"#Page_256">256</a></span></li>
<li>45. Egyék, igyék, komámasszony! <span class="ralign"><a href=
"#Page_257">257</a></span></li>
<li>46. Kató néni és a pap <span class="ralign"><a href=
"#Page_260">260</a></span></li>
<li>47. A bosszús farkas <span class="ralign"><a href=
"#Page_262">262</a></span></li>
<li>48. Turánka <span class="ralign"><a href=
"#Page_265">265</a></span></li>
<li>49. Incsulka <span class="ralign"><a href=
"#Page_266">266</a></span></li>
<li>50. A királyleány és a 12 óriás <span class="ralign"><a href=
"#Page_269">269</a></span></li>
<li>51. A mostoha királyfiakat gyilkoltat <span class=
"ralign"><a href="#Page_274">274</a></span></li>
<li>52. A két árva királyfi <span class="ralign"><a href=
"#Page_276">276</a></span></li>
<li>53. A mostohaleány <span class="ralign"><a href=
"#Page_282">282</a></span></li>
<li><span class="pagenum"><a name="Page_XXV" id=
"Page_XXV">XXV.</a></span></li>
<li>54. A mostoha és az édes gyermek <span class="ralign"><a href=
"#Page_284">284</a></span></li>
<li>55. Huba és Tünde <span class="ralign"><a href=
"#Page_286">286</a></span></li>
<li>56. Krisztus Urunk és a mostohatestvérek <span class=
"ralign"><a href="#Page_292">292</a></span></li>
<li>57. Szép Ilona <span class="ralign"><a href=
"#Page_294">294</a></span></li>
<li>58. Rózsás Panni <span class="ralign"><a href=
"#Page_295">295</a></span></li>
<li>59. A griffmadár leánya <span class="ralign"><a href=
"#Page_297">297</a></span></li>
<li>60. Mádéné rózsái <span class="ralign"><a href=
"#Page_301">301</a></span></li>
<li>61. Józsika és Mariska <span class="ralign"><a href=
"#Page_303">303</a></span></li>
<li>62. Az aranyhajú <span class="ralign"><a href=
"#Page_307">307</a></span></li>
<li>63. A tizenkét aranyhajú gyermek <span class="ralign"><a href=
"#Page_312">312</a></span></li>
<li>64. A tengeri kisasszony <span class="ralign"><a href=
"#Page_315">315</a></span></li>
<li>65. Az aranyhajú gyermekek <span class="ralign"><a href=
"#Page_324">324</a></span></li>
<li>66. A tizenkét varjú <span class="ralign"><a href=
"#Page_331">331</a></span></li>
<li>67. A csonkakezű leány <span class="ralign"><a href=
"#Page_335">335</a></span></li>
<li>68. Hamupepejke <span class="ralign"><a href=
"#Page_344">344</a></span></li>
<li>69. A mostohatestvérek <span class="ralign"><a href=
"#Page_348">348</a></span></li>
<li>70. Fekete saskirály <span class="ralign"><a href=
"#Page_351">351</a></span></li>
<li>71. Donát <span class="ralign"><a href=
"#Page_357">357</a></span></li>
<li>72. Az üldözött királyfi <span class="ralign"><a href=
"#Page_370">370</a></span></li>
<li>73. Kisokoska <span class="ralign"><a href=
"#Page_376">376</a></span></li>
<li>74. Tisza Tündér <span class="ralign"><a href=
"#Page_384">384</a></span></li>
<li>75. Malmeduczi József <span class="ralign"><a href=
"#Page_391">391</a></span></li>
<li>76. Az aranyeke <span class="ralign"><a href=
"#Page_396">396</a></span></li>
<li>77. A bíró leánya <span class="ralign"><a href=
"#Page_400">400</a></span></li>
<li>78. A három csomó <span class="ralign"><a href=
"#Page_403">403</a></span></li>
<li>79. Krisztus Urunk és a szegény ember <span class=
"ralign"><a href="#Page_405">405</a></span></li>
<li>80. Tentás Lajos <span class="ralign"><a href=
"#Page_409">409</a></span></li>
<li>81. Az öreg koldus és a jószívű fiú <span class=
"ralign"><a href="#Page_410">410</a></span></li>
<li>82. Rózsa királyné <span class="ralign"><a href=
"#Page_412">412</a></span></li>
<li>83. Jámbor János, a kecskepásztor <span class="ralign"><a href=
"#Page_414">414</a></span></li>
<li>84. A szerencse vára <span class="ralign"><a href=
"#Page_420">420</a></span></li>
<li>85. Véres oltárok <span class="ralign"><a href=
"#Page_421">421</a></span></li>
<li>86. Az obsitos <span class="ralign"><a href=
"#Page_422">422</a></span></li>
<li>87. Az Ördögnek igért gyermek <span class="ralign"><a href=
"#Page_423">423</a></span></li>
<li><span class="pagenum"><a name="Page_XXVI" id=
"Page_XXVI">XXVI.</a></span></li>
<li>88. Mádaj <span class="ralign"><a href=
"#Page_424">424</a></span></li>
<li>89. Fillinkó <span class="ralign"><a href=
"#Page_427">427</a></span></li>
<li>90. A földmívesfiú és a Vörös ember <span class=
"ralign"><a href="#Page_432">432</a></span></li>
<li>91. A különös írás <span class="ralign"><a href=
"#Page_435">435</a></span></li>
<li>92. Az Ördög és a csizmadia <span class="ralign"><a href=
"#Page_436">436</a></span></li>
<li>93. Az Ördög és a kovács <span class="ralign"><a href=
"#Page_436">436</a></span></li>
<li>94. Pipa Misó <span class="ralign"><a href=
"#Page_438">438</a></span></li>
<li>95. Janosik <span class="ralign"><a href=
"#Page_440">440</a></span></li>
<li>96. A kocsmárosleány <span class="ralign"><a href=
"#Page_441">441</a></span></li>
<li>97. Bojnyikok <span class="ralign"><a href=
"#Page_445">445</a></span></li>
<li>98. A szabólegény <span class="ralign"><a href=
"#Page_448">448</a></span></li>
<li>99. A Szükség <span class="ralign"><a href=
"#Page_453">453</a></span></li>
<li>100. A bolondos fiú <span class="ralign"><a href=
"#Page_457">457</a></span></li>
<li>101. Hazugság <span class="ralign"><a href=
"#Page_462">462</a></span></li>
<li>102. Borsszem Jankó <span class="ralign"><a href=
"#Page_467">467</a></span></li>
<li>103. A kis nyúl <span class="ralign"><a href=
"#Page_470">470</a></span></li>
<li>104. Attila kardja <span class="ralign"><a href=
"#Page_471">471</a></span></li>
<li>105. Tatárjárás <span class="ralign"><a href=
"#Page_473">473</a></span></li>
<li>106. Toldi <span class="ralign"><a href=
"#Page_474">474</a></span></li>
<li>107. Kampó táltos Szegeden <span class="ralign"><a href=
"#Page_479">479</a></span></li>
<li>108. Mátyás király és a szökött huszár <span class=
"ralign"><a href="#Page_481">481</a></span></li>
<li>109. A kakas és Mátyás király <span class="ralign"><a href=
"#Page_484">484</a></span></li>
<li>110. A pénzt terítő kakas <span class="ralign"><a href=
"#Page_485">485</a></span></li>
<li>111. Ilvay <span class="ralign"><a href=
"#Page_487">487</a></span></li>
<li>112. Nagylépő <span class="ralign"><a href=
"#Page_488">488</a></span></li>
<li>113. Délibáb, a Puszta leánya <span class="ralign"><a href=
"#Page_489">489</a></span></li>
<li>114. Délibáb <span class="ralign"><a href=
"#Page_489">489</a></span></li>
<li>115. Veres-tenger <span class="ralign"><a href=
"#Page_491">491</a></span></li>
<li>116. A tengerszem <span class="ralign"><a href=
"#Page_492">492</a></span></li>
<li>117. Kunos-tó dombjai eredete <span class="ralign"><a href=
"#Page_493">493</a></span></li>
<li>118. Diószeg eredete <span class="ralign"><a href=
"#Page_493">493</a></span></li>
<li>119. A székelyhidi templom eredete <span class=
"ralign"><a href="#Page_494">494</a></span></li>
<li>120. A dubricsoni oltár keletkezése <span class=
"ralign"><a href="#Page_495">495</a></span></li>
<li>121. A Deákhalom eredete <span class="ralign"><a href=
"#Page_496">496</a></span></li>
<li><span class="pagenum"><a name="Page_XXVII" id=
"Page_XXVII">XXVII.</a></span></li>
<li>122. A Feketeember gödre <span class="ralign"><a href=
"#Page_497">497</a></span></li>
<li>123. A Szegénység <span class="ralign"><a href=
"#Page_498">498</a></span></li>
<li>124. Az ecsedi Sárkány <span class="ralign"><a href=
"#Page_500">500</a></span></li>
<li>125. Az elkárhozott lelkek <span class="ralign"><a href=
"#Page_501">501</a></span></li>
<li>126. Ördög a majom képében <span class="ralign"><a href=
"#Page_502">502</a></span></li>
<li>127. Mióta nem látni a Halált az ember képében? <span class=
"ralign"><a href="#Page_503">503</a></span></li>
<li>128. Mióta honos a nyomor a nép között? <span class=
"ralign"><a href="#Page_504">504</a></span></li>
<li><b>Jegyzetek</b> <span class="ralign"><a href=
"#Page_505">505</a></span></li>
</ul>
<hr class="chap" />
<p><span class="pagenum"><a name="Page_XXVIII" id=
"Page_XXVIII">XXVIII.</a></span></p>
<h2>BETÜRENDES JEGYZÉK.</h2>
<p>A bíró leánya 77. sz. – A bolondos fiú 100. sz. – A boszorkány
és a vadász 47. sz. – A bosszús farkas 44. sz. – A csikó 35. sz. –
A csikócska 36. sz. – A csodás szőlőtő 18. sz. – A csonkakezű leány
67. sz. – A Deákhalom eredete 121. sz. – A dubricsoni oltár
keletkezése 120. sz. – A fehér medve és a herczegné 6. sz. – A
Feketeember gödre 122. sz. – A földmíves fiú és a Vörös ember 90.
sz. – A garaboncziás és a Sárkányok 13. sz. – A griffmadár leánya
59. sz. – A gyűrűcske 29. sz. – A három bárány 25. sz. – A három
csomó 78. sz. – A három fiú 12. sz. – A három királyfi 26. sz. – A
kakas és Mátyás király 109. sz. – A két árva királyfi 52. sz. – A
két testvér 11. sz. – A király és a fogadott fiú 22. sz. – A
királyleány és a 12 Óriás 50. sz. – A kis nyúl 103. sz. – A
kocsmárosleány 96. sz. – A különös írás 91. sz. – A mostoha és az
édes gyermek 54. sz. – A mostoha királyfiakat gyilkoltat 51. sz. –
A mostohaleány 53. sz. – A mostohatestvérek 69. sz. – A pásztorfiú
viaskodásai 9. sz. – A pénzt terítő kakas 110. sz. – A szabólegény
98. sz. – A Szegénység 123. sz. – A szerencse vára 84. sz. – A
székelyhidi templom eredete 119. sz. – A Szükség 99. sz. – A talált
gyermek 10. sz. – A tengeri kisasszony 64. sz. – A tengerszem 116.
sz. – A tizenkét aranyhajú gyermek 63. sz. – A tizenkét varjú 66.
sz. – Attila kardja <span class="pagenum"><a name="Page_XXIX" id=
"Page_XXIX">XXIX.</a></span> 104. sz. – Az aranyeke 76. sz. – Az
aranyhajú 62. sz. – Az aranyhajú gyermekek 65. sz. – Az ecsedi
Sárkány 124. sz. – Az elkárhozott lelkek 125. sz. – Az ítélő róka,
a hálátlan ember és a csalfa kígyó 28. sz. – Az obsitos 86. sz. –
Az obsitos és a királyleány 24. sz. – A zöld disznó 34. sz. – Az
ördögszerető 40. sz. – Az Ördög és a csizmadia 92. sz. – Az Ördög
és a kovács 93. sz. – Az Ördögnek igért gyermek 87. sz. – Az öreg
koldus és a jószívű fiú 81. sz. – Az üldözött királyfi 72. sz.</p>
<p>Bendebukk 31. sz. – Bojnyikok 97. sz. – Borsszem Jankó 102.
sz.</p>
<p>Csonkatehén fija 1. sz. – Csorha János táltos 23. sz.</p>
<p>Délibáb 114. sz. – Délibáb, a Puszta leánya 113. sz. – Diószeg
eredete 118. sz. – Donát 71. sz.</p>
<p>Egyék, igyék, komámasszony! 45. sz. – Elátkozott királyfi 37.
sz. – Erős Jancsi 2. sz.</p>
<p>Fekete saskirály 70. sz. – Fillinkó 89. sz.</p>
<p>Hajnalka 7. sz. – Halottidézés 42. sz. – Hamm! téged is
megeszlek 43. sz. – Hamupepejke 68. sz. – Hazugság 101. sz. – Huba
és Tünde 55. sz. – Hüvej-piczi 4. sz.</p>
<p>Ilvay 111. sz. – Incsulka 49. sz.</p>
<p>Janosik 95. sz. – Jámbor János, a kecskepásztor 83. sz. – János
19. sz. – Józsika és Mariska 61. sz. – Juhenes 20. sz.</p>
<p>Kampó táltos 17. sz. – Kampó táltos Szegeden 107. sz. – Kató
néni és a pap 46. sz. – Kis Jankó 27. sz. – Kisokoska 73. sz. –
Kígyó Jancsi 38. sz. – Kóbor Jancsi 14. sz. – Krisztus Urunk és a
mostohatestvérek 56. sz. – Krisztus Urunk és a szegény ember 79.
sz. – Kunos-tó dombjai eredete 117. sz.</p>
<p>Leányt evő Sárkány 8. sz.</p>
<p>Malmeduczi József 75. sz. – Mádaj 88. sz. – Mádéné rózsái 60.
sz. – Mátyás király és a szökött huszár 108. sz. – Medve Jankó 3.
sz. – Mióta honos a nyomor a nép <span class="pagenum"><a name=
"Page_XXX" id="Page_XXX">XXX.</a></span> között? 128. sz. – Mióta
nem látni a Halált az ember képében? 127. sz.</p>
<p>Nagylépő 112. sz. – Nemtutka 30. sz.</p>
<p>Ördög a majom képében 126. sz.</p>
<p>Pipa Misó 94. sz.</p>
<p>Rózsa királyné 82. sz. – Rózsa János 21. sz. – Rózsás Panni 58.
sz.</p>
<p>Szépike 33. sz. – Szép Ilona 57. sz. – Szép Karolina 41. sz. –
Szőrös kezek 39. sz.</p>
<p>Tatárjárás 105. sz. – Tátos 5. sz. – Tentás Lajos 80. sz. –
Tisza Tündér 74. sz. – Toldi 106. sz. – Turánka 48. sz. – Tündér
Ilona és a királyfi 16. sz. – Tündér Ilona és Argyilus 15. sz.</p>
<p>Vasember 32. sz. – Veres-tenger 115. sz. – Véres oltárok 85.
sz.</p>
<hr class="chap" />
<p><span class="pagenum"><a name="Page_XXXI" id=
"Page_XXXI">XXXI.</a></span></p>
<h2>IPOLYI MAGYAR MYTHOLOGIÁJÁNAK UTALÁSAI.</h2>
<p class="center">(A kövér szám Ipolyi kéziratban levő
gyüjteményének Mythologiájában idézett adalékait, az utána
következő szám e kötet megfelelő meséinek sorszámát jelenti.)</p>
<p><b>1</b>: 68. – <b>2</b>: 70. – <b>3</b>: 86. – <b>4</b>: 33. –
<b>7</b>: 50. – <b>8</b>: 101. – <b>10</b>: 46. – <b>11</b>: 78. –
<b>18</b>: 54 és 90. – <b>19</b>: 57. – <b>20</b>: 37. – <b>21</b>:
10 és 45. – <b>23</b>: 90. – <b>24</b>: 16 és 103. – <b>25</b>: 32
és 79. – <b>26</b>: 1. – <b>27</b>: 65. sz. – <b>28</b>: 18. –
<b>30</b>: 21 és 26. – <b>31</b>: 35. – <b>32</b>: 15. – <b>33</b>:
64. – <b>35</b>: 25. – <b>36</b>: 69. – <b>37</b>: 61 és 73. –
<b>38</b>: 66. – <b>39</b>: 38 és 41. – <b>40</b>: 55 és 59. –
<b>42</b>: 29. – <b>43</b>: 88 és 116. – <b>44</b>: 43. –
<b>49</b>: 95. – <b>52</b>: 91. – <b>54</b>: 100. – <b>55</b>: 11.
– <b>57</b>: 128. – <b>59</b>: 75. – <b>71</b>: 128. – <b>76</b>:
30. – <b>77</b>: 99. – <b>79</b>: 96. – <b>87</b>: 110. <b>88</b>:
110.</p>
<p><b>111</b>: 2. – <b>128</b>: 36. – <b>129</b>: 82. – <b>130</b>:
84. – <b>131</b>: 126. – <b>139</b>: 62. – <b>140</b>: 94. –
<b>141</b>:81. – <b>143</b>: 12. – <b>144</b>: 42 és 53. –
<b>146</b>: 42. – <b>149</b>: 40. – <b>191</b>: 20.</p>
<p><b>201</b>: 5. – <b>256</b>: 13. – <b>257</b>: 13. – <b>286</b>:
47. – <b>290</b>: 107.</p>
<p><b>317</b>: 17. – <b>319</b>: 106 és 120. – <b>320</b>: 74. –
<b>327</b>: 111. – <b>328</b>: 3. – <b>365</b>: 19. – <b>395</b>:
51. – <b>396</b>: 93. – <b>398</b>: 80. – <b>399</b>: 44.</p>
<p><b>405</b>: 49. – <b>406</b>: 102. – <b>459</b>: 125. –
<b>462</b>: 92. – <b>464</b>: 48. – <b>480</b>: 72. – <b>483</b>:
23. – <b>484</b>: 97. – <b>485</b>: 76. – <b>488</b>: 67. –
<b>489</b>: 123. <span class="pagenum"><a name="Page_XXXII" id=
"Page_XXXII">XXXII.</a></span> <b>503</b>: 112. – <b>512</b>: 105.
– <b>514</b>: 58. – <b>516</b>: 98. – <b>518</b>: 39. – <b>519</b>:
83. – <b>521</b>: 14. – <b>526</b>: 4. – <b>528</b>: 31. –
<b>532</b>: 88. – <b>538</b>: 85. – <b>551</b>: 24. – <b>554</b>:
6. – <b>556</b>: 109. – <b>557</b>: 28. – <b>561</b>: 77. –
<b>567</b>: 127. – <b>570</b>: 52. – <b>582</b>: 124. – <b>583</b>:
121. – <b>585</b>: 122. – <b>588</b>: 118 és 119.</p>
<p><b>609</b>: 27. – <b>615</b>: 113 és 114. – <b>698</b>: 108.</p>
<p><b>700</b>: 7. – <b>704</b>: 22. – <b>722</b>: 71. – <b>726</b>:
56. – <b>732</b>: 60. – <b>733</b>: 115. – <b>734</b>: 63. –
<b>736</b>: 117.</p>
<hr class="chap" />
<p><span class="pagenum"><a name="Page_1" id=
"Page_1">-1-</a></span></p>
<h2>NÉPMESÉK.</h2>
<p><span class="pagenum"><a name="Page_2" id=
"Page_2">-2-</a></span></p>
<p><span class="pagenum"><a name="Page_3" id="Page_3"><br />
-3-</a></span></p>
<h3>1. Csonkatehén fija.</h3>
<p>Volt egyszer egy Csonkatehén nevű asszony s annak egy gyermeke:
Csonkatehén fija, kit 7 esztendeig szoptatott anyja s ekkor meg
akarván fija erejét próbálni, azt mondta, hogy a házat emelje fel;
de nem sikerült. Ezután ismét más 7 esztendeig szoptatta, amikor
ismét próbát tett vele. Ekkor már felemelte a ház falát, sőt anyját
is rátevén, így szopott még egy jót utoljára Csonkatehén fija.
Csonkatehén a sikerült próba után elereszté fiját e szavakkal:</p>
<p>– Elmehetsz már édes fijam a világba. Látom, hogy majd csak
elélsz!</p>
<p>Ment, ment Csonkatehén fija hetedhétországon keresztül, míg egy
erdőbe ért, hol egy emberre talált, ki az egyenes fákat
meggörbítette, a görbéket kiegyenesítette s innen Fagörbítő, vagy
Faegyenesítő volt a neve. Kérdezte Csonkatehén fija:</p>
<p>– Mit csinál? – Azt felelte:</p>
<p>– Nem szeretem, ahogy rendezve vannak ezek a fák, azért igazítok
rajtok. Hát te, Csonkatehén fija, hol jársz? most meg kell velem
birkoznod! <span class="pagenum"><a name="Page_4" id=
"Page_4">-4-</a></span></p>
<p>Az ráállott s úgy csapta a Fagörbítőt a földbe, hogy nyakig
lement.</p>
<p>– Ejnye, még erős ember vagy te – így szólt a Fagörbítő –; nem
fogadnál el útitársnak?</p>
<p>Csonkatehén fija elfogadván, együtt mendegélve egy erdőbe értek,
hol Kőmorzsoló a köveket morzsolta. Ez is kihívta birokra
Csonkatehén fiját. Ezt már csak derékig ütötte a földbe Csonkatehén
fija. Ez is társok lett. Hároman mendegéltek, míg egy más erdőben
Vasgyúrót találtak, kivel Csonkatehén fija megbirkozván, csak
térdig üthette a földbe. Ez is társok lett.</p>
<p>Most már négyen mentek, mendegéltek hetedhétországon keresztül,
míg egyszer egy rengeteg erdőbe értek. Itt házat építettek s míg a
többi vadászni járt, egynek otthon kellett maradni házat őrzeni és
főzni. Legelőször is a sors a Fagörbítőt érte, ki kását főzött
ebédre. Jókor elkészítette, hogy mire társai hazajönnek,
feladhassa. Odajön egy bakarasztnyi magas s 7 sing hosszú szakállú
emberke, Bakonyszegi.</p>
<p>– Adjál egy kis kását! – mondja Fagörbítőnek.</p>
<p>– Nem adok biz’ én – feleli ez –, ha mindjárt meghalok is!</p>
<p>– Adjál! még egyszer kérek, mert a hasadról eszem meg!</p>
<p>– Ejnye, te csúf ember, mindjárt kihajítlak! – s ölre mentek; de
Fagörbítőt földhöz vágja Bakonyszegi s megéve hasáról a kását,
elmegy. <span class="pagenum"><a name="Page_5" id=
"Page_5">-5-</a></span></p>
<p>Kevés idő mulva hazajönnek a társak, haragusznak, hogy nincs mit
enni. Fagörbítő szégyelvén a dolgot megvallani, azt hazudta: míg
kint járt, valami megette a kását.</p>
<p>Másnap Kőmorzsoló maradt otthon, de vele is akkép történt s
társainak szinte azt hazudta, mit Fagörbítő.</p>
<p>Harmadnap Vasgyúró maradt otthon, ezzel is hasonlóképen
történt.</p>
<p>Végre negyednap maga Csonkatehén fija maradt otthon. Főzte a
kását. Hozzá is hozzáment a bakarasztos emberke. Kért kását, de nem
adott neki. Birokra került a dolog, Csonkatehén fija úgy vágta a
földhöz Bakonyszegit, hogy az elnyúlva terült végig a földön s bal
karjára tekervén hosszú szakállát, kihúzta a ház végénél álló szép,
nagy tölgyfához, melyet kétfelé hasított és szakállát közé
csíptette.</p>
<p>Hazajönnek társai, kérdik, hogy van a kása? s már előre
nevettek, hogy mit fog hazudni; azonban kivezette őket a ház végébe
s mind elcsodálkoztak, mikor szép fájoknak se hírét, se hamvát nem
látták: ki volt gyökerestől szakajtva. Nyomozták, mentek utána; de
a nyom egy kútforma lyuknál egészen eltűnt.</p>
<p>Ekkor köteleket szedtek elő, összekötötték s legelőször is
Fagörbítőt nyujtották le; de ez félig sem ment le, mikor már
rángatta a kötelet, hogy húzzák vissza. Azután Kőmorzsolót, majd
Vasgyúrót eresztették le, de ez is visszakívánkozott. Végre
Csonkatehén <span class="pagenum"><a name="Page_6" id=
"Page_6">-6-</a></span> fijára került a sor, ki meghagyta, hogy
akármilyen sokáig lesz is lent, a kötelet ne húzzák fel; hanem
mindig vigyázzák, hogy mikor rántja meg a kötelet, akkor húzzák
fel.</p>
<p>Leérkezett, itt egész más világ volt.</p>
<p>Ment, mendegélt, meglátott valamit fényleni távolról, feléje
tartott s elérve meglátta, hogy az egy sarkonforgó vasvár. Belép,
szép asszonnyal találkozik, a vár asszonyával, kinek férje kétfejű
Sárkány volt. Beszédbe eredt a szép asszonnyal, míg egyszer zúgás
rázza meg a várat, azután a Sárkány két mérföldről hazahajította a
buzogányát, melyet Csonkatehén fija négy mérföldre hajított vissza.
Az asszony el akarta bujtatni Csonkatehén fiját; de ő nem egyezett
bele. Haraggal jött haza a Sárkány, még messziről kiáltotta:</p>
<p>– Pih, páh! miféle idegen bűzt érzek? Hogy mertél házamba jönni
s még visszahajítani buzogányomat? Most meg kell velem birkoznod, –
de előbb együnk valamit!</p>
<p>Kőpogácsát hozatott elő; a Sárkány csak lassan rágogatta, míg
Csonkatehén fija nyelte egymásután lefelé, mit látva a Sárkány,
monda:</p>
<p>– Mégis csak derék ember vagy te!</p>
<p>Azután birokra került a dolog s nyakig vágta Csonkatehén fija a
Sárkányt a földbe és elvágta mind a két fejét. Elbúcsúzott a vár
asszonyától, de megigérte, hogy még egyszer megkeresi. Mendegélt
tovább. <span class="pagenum"><a name="Page_7" id=
"Page_7">-7-</a></span></p>
<p>Ment, mendegélt, meglátott egy még fényesebb valamit. Az a
rézvár volt. Betér ide is. Ennek asszonya még szebb s ura hatfejű
Sárkány volt. Itt is nyájasan beszélgetett, míg végre zúgás zavarta
meg őket: hat mérföldről hajította haza buzogányát a Sárkány s ő
tizenkettőre hajította vissza. Itt már keményebb kőpogácsákat
ettek; azután birkoztak, a vesztes a Sárkány volt.</p>
<p>Ismét mendegélt, még nagyobb fényesség tünt a szemébe. Ez az
ezüstvár volt. Asszonya szebb mint amazok, ura pedig volt a
tizenkétfejű Sárkány. A beszélgetést itt még nagyobb zúgás
szakajtotta félbe. Tizenkét mértföldről zúgott haza a buzogány, ő
visszahajította huszonnégy mérföldre. Itt még keményebb
kőpogácsákat nyeldestek, végre itt is meggyőzte a Sárkányt.</p>
<p>Továbbmendegélve, legszebb fény tünt szemébe: az volt az
aranyvár, bakarasztnyi Bakonyszegi lakása. Asszonya a legeslegszebb
asszony volt. Bakarasztnyi Bakonyszegi már huszonnégy mérföldről
hajította haza a buzogányt; de ő negyvennyolcz mérföldre vágta
vissza. Bakarasztnyi mindjárt tudta, kivel van dolga. Nagy haraggal
jött haza.</p>
<p>– Hol jársz itt, kutya, hol még a madár sem jár? Most majd
megfizetek, amiért csúffá tettél; de előbb együnk egy kis
pogácsát!</p>
<p>Ez a legkeményebb volt a pogácsák közt; de azért Csonkatehén
fija csak nyeldeste lefelé. Ekkor Bakarasztnyi előhozott két
kardot, hogy vívjanak. <span class="pagenum"><a name="Page_8" id=
"Page_8">-8-</a></span> Már délfelé volt az idő, s egyik sem volt
győztes, melegök volt, vizet kértek.</p>
<p>A vár asszonya Csonkatehén fijának vizet adott, Bakarasztnyinak
pedig bort, melytől még melegebbje lett. El kezdett lankadni s
Csonkatehén fija darabokra vagdalta.</p>
<p>Ekkor a vár asszonya egy aranypálczát adott Csonkatehén fijának,
mellyel az megütvén a várat, aranyalmává változtatta és
tarisznyájába tette. Ezután a vár asszonyával az ezüstvárhoz ment,
hol ezüstpálczát kapott, mellyel az ezüstvárat csapta meg s mint
almát tarisznyájába tette. Innen magával vitte az ezüstvár
asszonyát, mi megtörtént a rézvárnál s a vasvárnál is.</p>
<p>Élvén a gyanúperrel, hogy társai erejéért haragszanak reá,
először követ kötött a kötélre. Társai csakugyan félig húzták fel s
visszaeresztették. Ekkor aztán nagy zuhogással esett le a kő.</p>
<p>Mit tegyen most? Amint széttekintget, látja, hogy iszonyú nagy
felleg kerekedik és hogy zivatar közeledik. Egy fa alá húzódott,
melyen griffmadarak voltak. Beleült a fészekbe s köpönyegével
betakarta a madárfiakat. Kitört a vihar s olyan jegek estek, hogy
majd magát is agyonverték. Ekkor még nem volt otthon az anya-griff.
Mikor hazajött, köszönte erősen fijai megmentését s kérdezte, hogy
mit kíván hálául? Azt felelte, hogy szállítsa fel őt a
másvilágba.</p>
<p>– Legnagyobbat kérsz tőlem, – mond a griff – de megteszem, hanem
előbb gondoskodjál tizenkét <span class="pagenum"><a name="Page_9"
id="Page_9">-9-</a></span> mázsa húsról, tizenkét akó borról, mert
az út igen hosszú! Mikor jobbra fordítom fejemet, hajíts bele egy
mázsa húst; ha balra, önts egy akó bort bele!</p>
<p>Megszerezte a tizenkét mázsa húst és tizenkét akó bort, hogy ha
szükség lesz reá, legyen. Csonkatehén fiját összekötvén a griff,
hátára tette s mentek.</p>
<p>Amit és amint kért a griff, azt és úgy adott. Mikor már
elfogyott a hús, még felesleges bor volt csak. Már nem messze
voltak, mikor a griff húst kért; de mert nem volt, saját czombjából
metszett ki egy darabot. Odalökte a griffnek és odaadta az egy akó
bort is. Mikor így felértek, elváltak egymástól.</p>
<p>Ezután Csonkatehén fija megbüntette ugyan társait, de utóbb
kibékült s adott mindegyiknek egy asszonyt feleségül. Hanem a
legszebbet természetesen magának tartotta meg. Megajándékozta őket
a várakkal is, magának hagyva az aranyvárat.</p>
<p>Azután boldogságban éltek s élnek most is, ha meg nem
haltak.</p>
<p class="center">(Ipolyi A. gyüjteményében 26. sz.)</p>
<h3>2. Erős Jancsi.</h3>
<p class="center">(Az előző sz. változata.)</p>
<p>Volt egyszer egy asszony, ki hét esztendeig imádkozott
fimagzatért. Végre megjelent neki álmában egy Ősz ember, ezüst
szakállú, arany hajú, aki azt jövendölte, hogy nemsokára
fiúgyermeke lesz; de azt addig szoptassa, míg a szomszéd erdőn
átvivő úton a hetedik fát tövestől ki bírja szakasztani.
<span class="pagenum"><a name="Page_10" id=
"Page_10">-10-</a></span></p>
<p>Meglett nemsokára a fiú, kit Jancsinak neveztek el a
keresztségben. Anyja már hét esztendeig szoptatta, akkor elvezeté
őt az erdei úton a hetedik fához, de még nem bírta kiszakítani,
tehát még hét esztendeig szoptatta; akkor ismét elvezette ahhoz a
fához, már akkor ki bírta szakítani. Amint az anyja ezt látta,
örömében meghalt. Jancsi pedig elment vándorolni.</p>
<p>Amint ment, útjában sűrű erdőhöz ért, úgy hogy nem mehetett
rajta keresztül, nekiesett tehát és útat tépett magának; úgy
szaggatta ki a fát, mint a kendert nyövik és amint a végére jött,
ott találta a Kőmorzsolót. Azzal barátságot kötött s elhívta
magával utazni.</p>
<p>Amint együtt mentek, megint egy sűrű erdőhöz értek. Erős Jancsi
azt mondta pajtásának, hogy szaggassa a fát; de a Kőmorzsoló nem
bírt útat tépni, akkor megint Erős Jancsi tépett útat. Ekkor
elcsodálkozott rajta a Kőmorzsoló s mondta:</p>
<p>– Látom, pajtás, hogy még nálam is erősebb vagy, mikor lettél
fanyüvővé?</p>
<p>– Hát mikor útra keltem.</p>
<p>Amint az erdő végére jöttek, egy harmadikra találtak, aki azt
mondta, hogy ő Vasgyúró Óriás, ezzel is barátságra léptek s
magukkal hívták. Amint mentek, mendegéltek, megint egy igen sűrű
erdőhöz értek. Erős Jancsi mondta Vasgyúrónak, hogy tépjen útat, de
ez sem bírta azt megtenni, tehát harmadszor is ő tépett útat;
azután mentek, mendegéltek, míg végre egy házat láttak.
<span class="pagenum"><a name="Page_11" id=
"Page_11">-11-</a></span></p>
<p>Abba bementek, ott volt három asztal, három ágy, három szék és
egy szuszák, annak három fiókja volt: egyikben volt bab, másikban
lencse, harmadikban köles; nekiálltak s akartak főzni.</p>
<p>Először is otthon maradt a Kőmorzsoló és főzött babot, amint
főzte, odajött egy Kisember; nagy, hétszínű szakállal s mondja
neki:</p>
<p>– Ha nem adsz ennem ételedből, mindjárt földhöz ütlek; van
otthon hét ökröm, tizennégy disznóm, de az nekem mind kevés, azért
adj ennem!</p>
<p>– Nem adok én, mert pajtásaimnak nem lesz mit enni!</p>
<p>– Nem adsz?!</p>
<p>Akkor megfogta a Kőmorzsolót s úgy a földhöz ütötte, hogy négy
óráig feküdt a földön, míg pajtásai haza nem jöttek.</p>
<p>– Jaj, végem van! meghalok! – s elbeszélte, ami vele
történt.</p>
<p>– Majd itthon maradok én! – mondja a Vasgyúró. Majd megtanítom
én!</p>
<p>– Mit főzöl?</p>
<p>– Kölest.</p>
<p>Pajtásai elmentek az erdőbe fát vágni. Amint főzte a kölest,
eljött a Kisember, mondja neki:</p>
<p>– Adj enni!</p>
<p>De ez sem adott s a Kisember ezt is a földhöz ütötte s a kölest
megette. Hazajöttek a pajtásai és éppen Erős Jancsi hozta az igen
vastag fát, fejszéjét csak rátette s a fa mindjárt kétfelé hasadt.
Bementek <span class="pagenum"><a name="Page_12" id=
"Page_12">-12-</a></span> s látták a Vasgyúrót a földön feküdni.
Elbeszélte, mi történt vele, erre Erős Jancsi megbosszankodott s
azt mondta:</p>
<p>– Már három napja nem ettem semmit, majd itthon maradok én!</p>
<p>Ekkor Erős Jancsi főzött lencsét és pajtásai elmentek az erdőbe
fát vágni. Amint főzött, ismét eljött a Kisember, mondta:</p>
<p>– Nem adsz enni?</p>
<p>– Adok biz’ én, jöjj csak ide!</p>
<p>S amint hozzájött, megfogta és a szakállát a fahasadékba tette,
a fejszét kihúzta, az ficzkándozott, de hiába. Hazajövén
pajtásai:</p>
<p>– No, megmentetted az ételt?</p>
<p>– Meg bizony, jöjjetek csak, ezt nézzétek-e!</p>
<p>Odamentek a fához, de hogy bámulták, midőn a szakállt látták és
a vért. Azután ettek.</p>
<p>– No, – mondja Erős Jancsi – elmegyünk a vér után és felkeressük
a Kisembert!</p>
<p>Elmentek és csakhamar egy lyukat találtak, azon leeresztették
Erős Jancsit, ki mikor lejött, egészen más világot látott, melyben
igen apró házak voltak és ott bölcsőben ringatták a Kisembert. Erős
Jancsi odamegy s az a kisasszony, aki ott állt, kérdezte tőle:</p>
<p>– Te nagy vitéz, az én testvéremet fel tudnád keresni?</p>
<p>– Miért nem? <span class="pagenum"><a name="Page_13" id=
"Page_13">-13-</a></span></p>
<p>– Jól van, tehát keresd fel; de ő el van ragadva itt közel egy
kastélyban a Sárkánytól!</p>
<p>– Jól van, felkeresem; de előbb csináltass nekem egy igen nagy
buzogányt.</p>
<p>Összehordatta a kisasszony az egész világról a vasat és
csináltatott egy buzogányt, de Erős Jancsi feldobta és mikor
leesett, szétporlott; azután másikat csináltatott, azt is feldobta,
az már nem porlott szét, ezzel ment azután a Sárkányokra.</p>
<p>Ment egy ólomhídon vaskastélyba s amint odament, meglátta őt a
kisasszony s azt kérdezte:</p>
<p>– Hogy mertél ide jönni!</p>
<p>– Hát jól!</p>
<p>– Hisz az én uram ha hazajön, téged agyonüt!</p>
<p>Beszélgetés közt jön a hatfejű Sárkány, két mérföldről dobálja a
buzogányokat és fél mérföldről a tüzet okádja. Amint hazaér,
feldobja Erős Jancsit a magasba, de ő a mint leesett, ismét hozzá
akart kapni és feldobni, ekkor ő előveszi buzogányát és elüti neki
hat fejét és vállára akasztja, azután ismét vashídon ezüstkastélyba
ment, ott is meglátja őt egy kisasszony, aki mondja neki:</p>
<p>– Hogy jöttél ide? hisz az én férjem a tizenkétfejű Sárkány, az
téged ha meglát, agyonüt!</p>
<p>– Nem bánom én!</p>
<p>De amint kiment, ismét hányta a buzogányokat a Sárkány négy
mérföldről, a tüzet két mérföldről. Amint hozzá jött, felkapja Erős
Jancsit és magasra dobja, amint leesett, ismét fel akarja dobni, de
ekkor <span class="pagenum"><a name="Page_14" id=
"Page_14">-14-</a></span> levágta buzogányával mind a tizenkét
fejét; ismét felakasztotta vállára, megint ment egy ezüsthídon
aranykastélyba, ott szinte meglátta egy kisasszony és mondja
neki:</p>
<p>– Hogy mertél ide jönni? hisz az én férjem a huszonnégyfejű
Sárkány, az agyonüt!</p>
<p>– Nem üt az engem agyon!</p>
<p>Kilépett és ott termett a Sárkány, de ő amint a Sárkány jött,
buzogányát elébe dobta és a huszonnégy feje leesett, ezt ő ismét a
vállára akasztotta, a három kisasszonnyal elment ahhoz a lyukhoz,
amelyen lejött. Egyiket feleségül vette, a kettőt pedig elküldte az
atyjokhoz; amint hazajöttek, megmondták atyjoknak, mi történt
velök.</p>
<p>Vasgyúró és Kőmorzsoló útját állták Erős Jancsinak és el akarták
venni a megszabadított kisasszonyokat; de Erős Jancsi úgy elverte
őket, hogy alig mozdultak, maga pedig elment felesége kastélyába s
úri módon élt vele élte fogytáig.</p>
<p class="center">(Ipolyi A. gyüjteményében 111. sz. Nyitra
völgye.)</p>
<h3>3. Medve Jankó.</h3>
<p class="center">(Az 1. sz. változata.)</p>
<p>Egyszer volt, hol nem volt, még az Óperenciás tengeren is túl
volt egy kis sziget, annak a kis szigetnek volt egy lakója, aki pap
volt. Ennek a papnak volt egy kis fia, akit – mert igen erős volt –
Medve Jankónak hívtak. <span class="pagenum"><a name="Page_15" id=
"Page_15">-15-</a></span></p>
<p>Egyszer az apja azt mondta neki, hogy menjen világot látni. El
is indult Medve Jankó.</p>
<p>Ment, mendegélt hetedhétország ellen. Mikor egy erdőben ment
volna, látott egy embert, ki a fát nyűtte, mint a kendert szokták.
Mellette menvén el, szóbaeredt vele, mondván:</p>
<p>– Miért bántja azokat a fákat? Mire azt felelte a Fanyövő:</p>
<p>– Csak azért, mert kedvem tartja, egyébiránt, ha sokáig
beszélsz, kis öcsém, mondta a Fanyövő, ha még Medve Jankó volnál
is, a földhöz csapnálak!</p>
<p>– Itt vagyok, hát birkozzunk, bátya!</p>
<p>Ekkor birkozáshoz fogtak, Medve Jankót félsingnyire vágta a
földbe a Fanyövő; ekkor felkelt Jankó és öt singnyire vágta a
Fanyövőt a földbe és már el akarta temetni, mikor így szólott a
Fanyövő:</p>
<p>– Ne temess el pajtás! holtig kenyeres pajtásod leszek!</p>
<p>Megkegyelmezett neki Medve Jankó és elindultak ketten.</p>
<p>Alig mentek egy hajtásnyira, ott láttak egy embert, aki a vasat
gyúrta, ezt a Vasgyúrót is meggyőzte Medve Jankó.</p>
<p>Mikor már hárman ballagtak az országúton, találtak egy embert,
aki a hegyeket görgette, kit azért Hegygörgetőnek hívtak. Ez is
kenyerespajtása lett Medve Jankónak.</p>
<p>Egyszer nagysokára elérnek egy városba, hol egy embertől azt
kérdik: <span class="pagenum"><a name="Page_16" id=
"Page_16">-16-</a></span></p>
<p>– Mi az újság, bátya?</p>
<p>– Jaj, bizony földi, itt most gyászolunk: mert a királynak három
lányát elvitte a tizenkétfejű Sárkány. Aki azt visszahozná – így
beszélt tovább az ember – annak a király fele királyságát neki
adná, ráadásul még a legszebbik leányát is!</p>
<p>Medve Jankónak ez szeget ütött a fejébe és elmentek mind a
négyen a királyhoz és igérték, hogy ők visszahozzák a király
leányait. A király ezt nagyon szívesen vette és azt mondta,
hogy:</p>
<p>– Azt látom, hogy ti hárman derék emberek vagytok; de a negyedik
– Medve Jankóra mutatott – nagyon haszontalan ember.</p>
<p>A többiek mondták, hogy még az a legerősebb köztük.</p>
<p>A király elbocsájtotta őket. Kimentek az erdőre keresni a király
leányait. Az erdőben sátort csináltak, azután Hegygörgetőt
visszahagyták, hogy főzzön kását mikorára ők visszatérnek.</p>
<p>Főzött is Hegygörgető; hanem mikor készen volt, odament egy
Kisember, kinek oly nagy volt a szakálla, hogy a földön húzta. Ez a
Kisember azt mondta Hegygörgetőnek, hogy:</p>
<p>– Mit főzöl, fiam?</p>
<p>– Kását biz’ én, édes apám!</p>
<p>– Megeszem én azt a hasadról is!</p>
<p>– Nem biz’ azt!</p>
<p>Ekkor a Nagyszakállas-kisember megette a kását s elment. Sietett
Hegygörgető a főzéssel; de a három <span class="pagenum"><a name=
"Page_17" id="Page_17">-17-</a></span> pajtás visszajött akkorára s
így nem volt az étel készen, csúfolták, hogy nem tudta megfőzni
mikorára visszajöttek; ez pedig hiába mentegetődzött, nem ért
semmit.</p>
<p>Vasgyúró maradt otthon, ez is úgy járt, mint Hegygörgető.
Harmadik napon Fanyövő maradt otthon; ez is hasonlóképen járt.</p>
<p>Negyedik nap maradt otthon Medve Jankó; lencsét fözött. Ekkor is
odament a Nagyszakállú-kisember és kérdte Medve Jankótól, hogy mit
főz?</p>
<p>– Lencsét biz’ én, – felelt Medve Jankó.</p>
<p>– Eszem én abból!</p>
<p>– Eszel, – felelt Medve Jankó – de elébb vágjál egy kis fát!</p>
<p>Vágott is, de amint a fát vágta a Nagyszakállú; elvágott a
szakállából egy jó darabot s elfutott; mindenütt folyt utána a
vére.</p>
<p>Medve Jankó pedig megfőzte a lencsét. Csodálkoztak a többiek,
mikor hazajöttek, hogy készen van az étel.</p>
<p>Miután jóllaktak, fontak korpából kötelet és egy csengetyűt
kérvén a királytól, elindultak a vér nyomán az erdőbe. Csakugyan
találtak egy lyukat.</p>
<p>– No, idejött a Nagyszakállú-ember! – mondta Medve Jankó – hanem
itt én is lemegyek a másvilágra! Ti addig itt várjatok. A csengőt
minél jobban rázom, annál jobban bocsássatok lefelé a
korpakötélen!</p>
<p>Le is ment, nemsokára leért, ahova szándékozott. <span class=
"pagenum"><a name="Page_18" id="Page_18">-18-</a></span> Meglátott
egy szép házat, amely a tizenkétfejű Sárkányé volt és ahol voltak a
király leányai.</p>
<p>Csak elcsudálkozott a király kisebbik leánya, mikor Medve Jankót
meglátta. Ezután elbujtatták a leányok Medve Jankót a sutba. Mikor
hazajött a tizenkétfejű Sárkány, így szólott:</p>
<p>– Idegen szagot érzek a háznál, jöjjön elő akárki az!</p>
<p>Ekkor Medve Jankó előjött és a tizenkétfejű Sárkány három
feltételt szabott neki. Először is odaadott neki egy vaspogácsát,
hogy egye meg; mert különben meghal! Megette Medve Jankó hamar.
Másodszor egy vas buzogányt kellett tizennégy mérföldre elhajítani,
ezt is megtette. Harmadszor nem tudom, mit mondott; elég az hozzá,
hogy meggyőzte a tizenkétfejű Sárkányt és a király leányait
felküldte a korpakötélen a másvilágra azon a lyukon, ahol
lejöttek.</p>
<p>Ő is felült a korpakötélre, de mikor már fele útján volt,
elvágták a többi társai a kötelet és visszaesett Medve Jankó.</p>
<p>Ekkor ott búsult a rossz gubájában, mikor hirtelen borzasztó
jégeső esett. Felnézett ekkor egy fára s látta, hogy négy kis
struczfiú ott sivított: mert a jég verte őket, mivel nem volt
otthon az anyjuk. Felmászott a fára s betakarta őket.</p>
<p>Mikor hazajött a struczmadár, azt mondta Medve Jankónak, hogy
mivel hálálja meg az ő jóságát? Medve Jankó azt kérte, hogy vigye
fel a másvilágra! <span class="pagenum"><a name="Page_19" id=
"Page_19">-19-</a></span> Fel is vitte. Mikorra felért, már akkor
lakták a lakodalmat a többiek a király három leányával.
Képzeljétek, mint elhültek s csodálkoztak rajta, mikor Medve Jankó
köztük termett. Ekkor a király megismérte Medve Jankót és a
kisebbik leányát fáradozásaiért neki adta, a többi társát pedig
számkivetette.</p>
<p>De vége is lehetne már, hiszen mindnyájan alusztok!</p>
<p class="center">(Ipolyi A. gyüjteményében 328. sz. Varga József
gyüjt.)</p>
<h3>4. Hüvej-piczi.</h3>
<p>Egy szép napon egy asszonynak három leánya a kertben sétálván,
közülök a legkisebbet elragadta az ötfejű Sárkány; következő nap a
másikat a hétfejű, a harmadik napon pedig a harmadik leányt a
tizenkétfejű Sárkány.</p>
<p>Ugyanannak az asszonynak volt még két fija, kik nőtestvéreiket
felkeresni menvén, a Sárkányoktól feldaraboltattak és egy kádba
lesózattak.</p>
<p>Gyermekei elvesztésén búslakodó anya a szobát söpörvén, ily
szókra fakadt:</p>
<p>– Bárcsak volna még nekem egy kis fijam, aki elveszett
gyermekeimet visszaszerezné!</p>
<p>E szavakra kiugrott a szoba közepéből Hüvej-piczi és mondá:</p>
<p>– Itt vagyok én, édesanyám, mit akar?</p>
<p>Az anya elpanaszlá a baját, mire ez a kovácshoz <span class=
"pagenum"><a name="Page_20" id="Page_20">-20-</a></span> menvén,
magának tizenkét mázsás buzogányt csináltatott s azzal útnak indult
az elveszettek felkeresésére.</p>
<p>Útjában elérte a rézvárat, mely négy réz-gólyalábon forgott:</p>
<p>– Állj meg, vár!</p>
<p>De minthogy ez meg nem állt, buzogányával egyik lábát leütvén,
belépett. Itt találta az ötfejű Sárkány által elrabolt,
legfiatalabb leányt; tudatta vele útjának czélját, de a leány –
minthogy őt igen kicsinynek látta – nem reménylett szabadulást.
Beszélgetésök közben a Sárkányhaza vágja hat mértföldről hatmázsás
buzogányát; de Hüvej-piczi azt tizenkét mértföldre hajtá vissza,
mire a Sárkány megijedt, erősebbet gondolván magánál a házban
lenni. Hazamenetkor mondá:</p>
<p>– Asszony, idegen szagot érzek a háznál!</p>
<p>– A kis öcsém van itt – mondá ez.</p>
<p>– Hol van, hadd lássam!</p>
<p>– Ott pipál a sarokban.</p>
<p>– Itt vagyok, sógor! – mondja Hüvej-piczi s azzal az asztalra
elébe ugrik.</p>
<p>– Látom, derék ember vagy, sógor! – mondja a Sárkány, mire
Hüvej-piczi válaszolja:</p>
<p>– Vagyok olyan, mint te!</p>
<p>– Hozz asszony enni!</p>
<p>Ez előhoz egy kőkenyeret, nádkést és egy akó bort.</p>
<p>– No, Hüvej-piczi, szegd meg ezt a kenyeret! <span class=
"pagenum"><a name="Page_21" id="Page_21">-21-</a></span></p>
<p>Ez megszegé és a Sárkány addig csak a pilíst ette meg, míg ez az
egészet eltakarítá. Most a Sárkány felveszi az akós hordót inni, de
alig tevé ezt, midőn Hüvej-piczi azt lekapván szájáról, a bort mind
kiürítette. Ezután kimentek a rézmezőre birkozni, hol Hüvely-piczi
a Sárkányt harmadszorra egész nyakig lenyomta és fejeit
leszedegette, a leányt pedig itt hagyta, míg mind ki nem
szabadította.</p>
<p>Most ment a másik, ezüstvárhoz, mely ezüstgólya-lábon
forgott:</p>
<p>– Várj meg, vár!</p>
<p>S minthogy ez nem várta meg, leütvén egyik lábát, belépett. Itt
a tizenkét mázsás buzogányt huszonnégy mértföldre vágta vissza. A
sarokból hasonlóképen az asztalra pipálva ugrott:</p>
<p>– Itt vagyok, sógor! – szavakkal.</p>
<p>Itt is úgy tett, mint előbb az evésben, ivásban; az ezüstmezőn
szinte úgy győzte le a hétfejű Sárkányt, mint előbb.</p>
<p>Most ment az arany-gólyalábon forgó aranyvárhoz s miután ennek
is eltörte egyik lábát, bement. De itt már nagyobb dolog volt a
tizenkétfejű Sárkánnyal megküzdeni, azért a leány egy kendőt adott
neki arra az esetre, hogy ha kifárad, törülje meg vele az arcát és
100 ember-erő fog belemenni; azt is megmondta neki a leány, hogy a
Sárkányt, ha ki találna fáradni, ne hagyja az aranypatakból inni,
mert akkor bizonyosan legyőzi.</p>
<p>A többi mind úgy végződött, mint előbb, csakhogy <span class=
"pagenum"><a name="Page_22" id="Page_22">-22-</a></span> most a
huszonnégy mázsás buzogányt negyvennyolcz mértföldre vágta vissza,
és az aranymezőn birkoztak. Birkozás alkalmával már csaknem
legyőzte a Sárkány Hüvej-piczit, de ez a kendővel megtörülközvén,
amazt egészen kifárasztá, úgy annyira, hogy a Sárkány már kérte
Hüvely-piczit, hogy engedné meg neki az aranytóból inni, de ez
ekkor még hevesebben hozzálátott a birkozáshoz és valamennyi fejét
levágta. Míg le nem vágta a Sárkány fejeit, megtudta tőle, hogy a
gerenda alatt levő aranyvesszővel fel lehet a kádba lesózott
testvéreket támasztani. Ezt megtudván Hüvely-piczi, feltámasztá a
feldaraboltakat, kik tízszerte szebbek lettek, mint előbb
voltak.</p>
<p>Most az öt testvért hazafelé vezette. A két testvér igen
szégyenlette, hogy mind a leányok megmentését, mind a magok életét
ennek a kis embernek köszönhetik, azért mindenképen iparkodtak tőle
megszabadulni és leányszabadítás dícsőségét magoknak
tulajdonítani.</p>
<p>Mikor az erdőben mentek, mutattak Hüvej-piczinek egy fát, hogy
felbírja-e húzni! Hüvej-piczi egyszerre kirántotta, ezután
vastagabbat mutattak, melyet szinte kirántott; utoljára igen
vastagot mutattak, melynek, midőn kiránczigálásával bajlódott,
kezét a fához kötötték, gondolván, hogy ezt nem bírja kihúzni és az
erdőben el fog veszni. De egészen másként ütött ki a dolog,
tudniillik, ő a fát felhúzta s ölében hazavitte. <span class=
"pagenum"><a name="Page_23" id="Page_23">-23-</a></span></p>
<p>Midőn hazaért, a szomszéd házra fektette s annak tetejét
betörte; erre átszaladt a szomszéd s mondja:</p>
<p>– Hüvej-piczi, az Istenre kérlek, vedd el házamről a fát,
sohasem vétettem én nektek semmit sem!</p>
<p>– Édesanyám, vétett-e kendnek ez a szomszéd valamikor valamit? –
mondá Hüvej-piczi.</p>
<p>– Nem vétett nekem soha semmit! – mondja az anya.</p>
<p>Erre Hüvej-piczi elvette a fát a házról. Most testvéreit
büntette meg, mivel oly csúfosan akarták az erdőben elveszteni:
fejöket a konyhaajtó küszöbre tevén, fejszével levágta; a leányokat
pedig – minthogy a testvérek gonosz tettét ki nem nyilatkoztatták,
pinczébe zárta s elébök egy 100 akós kádat tett, hogy mikor azt
telesírják, a pinczéből kijöhetnek, ő pedig elment szolgálatot
keresni. Minthogy a király tizenkettedik bérese, kinek az erdőbe
tizenkét ökörrel kellett fáért járni, meghalt, ő foglalta el a
helyét; de azzal a kikötéssel, hogy számára tizenkét bivaly bőréből
csináljanak ostort és naponkint hat font húst kapjon.</p>
<p>Midőn először ment az erdőbe fáért, mindenekelőtt kieresztette
az ökröket, azután a fákat tövestől felszaggatván, kereste az
ökröket, de azokat a medvék megették, tehát ment tovább. A mint
mendegélt, meglátott egy vadászt, kérdezé tőle:</p>
<p>– Merre van a medvebarlang?</p>
<p>Mit megtudván, egy fát felszakított s a vadásznak <span class=
"pagenum"><a name="Page_24" id="Page_24">-24-</a></span> adta, hogy
addig tartsa, míg visszajön. Most bement a medvebarlangba s
követelé a tizenkét ökröt, mit minthogy nem akarának a medvék
visszaadni, előfogá tizenkét bivalybőr ostorát s őket jól
megnadrágolván, kihajtott közülök az ökrök helyett tizenkét medvét
s azokat a szekérbe fogván, hazafelé hajtott.</p>
<p>Mikor a palota közelében volt, durrantott egyet tizenkét
bivalybőr ostorával, mire a király megijedve elejébe küldött, hogy
többet ne durrantson.</p>
<p>Mikor pedig látták, hogy ökör helyett medvék vannak befogva, még
inkább megijedtek s vesztére törekedtek.</p>
<p>Küldtek tehát általa tizenkét zsák korpát az Ördögök malmához,
hogy azt az Ördögök őröljék meg, mit tenni vonakodtak, mire
Hüvej-piczi előfogta a tizenkét bivalybőr-ostort s az Ördögöket jól
elverte, erre igen finoman megőrölték a korpát.</p>
<p>Hazamenetkor durrant egyet Hüvej-piczi, hogy a király palotája
csak úgy rezgett bele, de a király parancsára felhagyott vele.</p>
<p>Most levéllel küldték el a király tábornokához, hogy hozzon tőle
levelet. A tábornok elolvasta a levelet, elküldte Hüvej-piczit
medvéit addig legeltetni, míg egy új levelet ír vissza a királyhoz.
Hüvely-piczi kieresztvén a medvéket legelni, tüzet gyujtott s
bográcsos húst főzött. A tábornok katonái körülvették s reá
lövöldöztek; de ő fel sem vette; hanem mikor egy ágyúgolyót a
bográcsába lőttek, előfogta <span class="pagenum"><a name="Page_25"
id="Page_25">-25-</a></span> tizenkét bivalybőr ostorát s a
katonákat mind szétverte s medvéit befogván, levél nélkül hazafelé
indult.</p>
<p>A palota közelében durrantott egyet, mire a királyt
halálsápadság lepte el s embert küldött elébe, hogy durrogásait
hagyja el.</p>
<p>Most néhány napig semmi dolgot sem kapott; mert a király
összegyüjté tanácsosait, hogy Hüvej-piczi kivégeztetéséről
tanakodjanak; végre ily paranccsal küldötték őt a pokolba:</p>
<p>– Hallod-e, Hüvej-piczi! az Ördögök tartoznak néhány esztendei
adóval, eredj tehát és kérd meg tőlök a tartozást, de ne csak az
elmulasztott tartozást, hanem még előre három esztendeit is s ez
mindössze tizenkét zsák aranyból áll. Most menj!</p>
<p>Gondolták a tanácsosok, hogy most bizonyosan el fog veszni
Hüvej-piczi; de egészen más volt a dolog kimenetele: tudniillik,
miután az Ördögöket tizenkét bivalybőr ostorával jól megnadrágolta,
teljesítették kívánságát s ő hazafelé ballagott. Útközben
előtalálta a főördögöt. Drúmót, ki midőn Hüvej-piczit a pokolból
hozott tizenkét zsák arannyal jönni látta, iszonyú haragra gyúlt s
parancsolta Hüvej-piczinek, hogy az aranyat vigye vissza; de ez
előfogá tizenkét bivalybőr ostorát s az Ördögöt jól elpáholta,
aztán kivette az egyik kereket, s parancsolta Drúmónak, hogy a
ten-gelyt tartsa, a keret pótolja. Haragudott ugyan ezért Drúmó, de
kénytelen volt engedni a hatalomnak.</p>
<p>A király palotájához érvén, Hüvej-piczi rémítően <span class=
"pagenum"><a name="Page_26" id="Page_26">-26-</a></span> elkezdett
durrogni s a királynak csak a harmadik kérésére hagyott fel
vele.</p>
<p>Midőn a király megpillantotta a tizenkét zsák aranyat s a
Drúmó-kereket, azt izente Hüvej-piciznek, hogy takarodjék el
aranyával s mindenével és soha feléje se jöjjön, mit Hüvej-piczi
örömmel teljesített s az aranyzsákokkal hazafelé fordult; de midőn
a kovácshoz ért, hol buzogányát hitelben csináltatta, megállította
a szekeret s egy zsák aranyat adott a kovácsnak fáradságáért, az
Ördögöt haza bocsájtotta, maga pedig anyjához térvén, s vele együtt
tizenegy zsák aranyból boldogul élt.</p>
<p>Ezalatt a leányok a pinczében meghaltak.</p>
<p class="center">(Ipolyi A. gyüjteményében 526. sz. Debreczeni
János gyüjt. Szeged.)</p>
<h3>5. A tátos.</h3>
<p>Hol volt, hol nem volt, még a hetedhétországon túl is egy
tyúklépésnyire volt egy bedőlt, kidőlt kemence, annak a belsejében
volt egy öreg szoknya, ennek a szoknyának hetvenhét ránczából
vettem ezen mesémet.</p>
<p>Volt egyszer egy királynak gyönyörű, parányi három fia és három
leánya. De mit használt nekik. Valahányszor reájok nézett,
annyiszor sírt. A gyermekek eleget kérdezték az okát, de ő mindig
csak azt felelte:</p>
<p>– Elég korán fogjátok megtudni, édes gyermekeim! <span class=
"pagenum"><a name="Page_27" id="Page_27">-27-</a></span></p>
<p>Egy napon még jobban sírt, mint valaha s a királyi palotát
feketete posztóval húzatta be. A gyermekek megijedve futottak édes
atyjokhoz, aki zokogással fogadta őket:</p>
<p>– Mondtam, ugy-e, édes gyermekeim, hogy sírásom okát elég korán
fogjátok megtudni! Országunkban egy tizenkétfejű Sárkány pusztít s
mindennap egy leányt kell neki adni. Most már az ország minden
leányát kipusztította. Tegnap nem kapott senkit, mire
megfenyögetődzött, hogy minden vizet felisz. Ma reggel már egy
csepp víz sem maradt az országban. Az embereknek szomjan kell
halni. Reátok jön tehát a sor, édes leányaim!</p>
<p>Mit volt mit tenni, a királyleányokat csak elhordták egymásután
három nap alatt; de ezután a baj meg csak a régi volt. A negyedik
napon újra fenyegetődzött, hogy felfalja a napot s ha ez nem elég,
ráadásul még a holdat és a csillagokat is az égről.</p>
<p>A királyfiak erre megemberültek, összedugták a fejüket és
elhatározták, hogy atyjokat rábírják: eresztené el őket a
tizenkétfejű Sárkánnyal megküzdeni. A király sokáig ellenkezett, de
végre megegyezett benne, hogy először a legöregebb próbálja
szerencséjét. Odaatta neki legjobb kardját és kiválasztá a király
istállóból a legjobb paripát, úgy ment a Sárkány ellen.</p>
<p>Várták egész nap. Egyszer csak a nap is lenyugodott. A királyfi
nem jött vissza, a király sírt, <span class="pagenum"><a name=
"Page_28" id="Page_28">-28-</a></span> sírt, tudta, hogy hiába
várja. Hát másnap csak mind hiába várták a hajnalt is, semmit sem
virradott. A nap nem kelt fel, pedig már dél is volt, mert a
Sárkány befalta. Most még nagyobb nyomorúság volt: az emberek, mint
éjszaka, botorkáltak, mert csak a hold meg csillagok
világítottak.</p>
<p>Mit volt, mit tenni, elment a második királyfi is, de ez is
haszontalan járt. Másnap már csak azon vették magokat észre, hogy
még a hold sem világított. Már most odavolt minden, még csak a
legifijabb királyfi volt hátra. Régen örült már, hogy a sor végre
reá is jön; az apja most még jobban ellenkezett, de ő csak kardot
kötött, maga szaladt az istállóba s kiválasztá az első lovat,
amelyet ért, de alig hogy felkantározta, felszólalt a ló:</p>
<p>– Okosan tetted királyfi, hogy engem választottál! Abrakolj csak
meg s vakard meg homlokom, azután az itt mellettem álló védlő
csikómat s amint kiviszesz az istállóból, úgy fogok világítani,
mint nappal a nap, és csikóm, mint éjjel a hold és a csillagok.</p>
<p>A királyfi úgy tett, a mint a tátos ló mondotta, megabrakolta,
azután megtisztította egészen; mire a homlokát megvakarta, még az
istállóban egyszerre olyan világos lett, hogy majd megvakultak a
kocsisok. Amint kihozta, az emberek mind csak dörzsölték szemöket,
mint a ki sokáig aludt, mert már három napja nem látták a
napvilágot s most egyszerre világos lett. <span class=
"pagenum"><a name="Page_29" id="Page_29">-29-</a></span></p>
<p>A király is csodálkozott, mire ablakából látta, hogy fia a napon
nyargal; de a királyfi hátra sem nézett, keresztülnyargalt az egész
országon s amint a közepére ért, dél volt, mire pedig végét érte,
este lett. Most a tátos tanácsára ráült a csikóra s még éjszaka
visszanyargalt. Az is, mint a hold és a csillagok, világított. Igy
hordozta körül egy ideig a tátos nappal, a csikaja éjjel. De ez sem
tarthatott mindég. Világosság volt, de az emberek fáztak és semmi
sem nyölt, mert a nap nem sütött melegen. Mégis csak fel kellett a
Sárkányt keresni.</p>
<p>– Gyere hát – szólalt meg a tátos – elviszlek én hozzá,
megszabadítsuk nénémet, a napot tőle. Ne is félj semmit, csak jó
szemet nézz vele: megijed ő, amint meglát engem.</p>
<p>Úgy is volt. A Sárkány, amint messziről látta jönni, kibujt
lukából s erősen szórta a tüzet; de a tátos annál erősebben szaladt
neki a királyfival, úgy hogy mindég áthajította a Sárkány rajtok a
lángot s mint odaért, a Sárkány csodálva nézte, hogy meg nem fult.
A királyfi leugrott lováról s egymás után vágta le a Sárkány
tizenkét fejét. Mire fejeit leszedte, megkötötte tátosát a fához s
le akart ereszkedni a Sárkány lukába megszabadítani testvéreit,
kiket a Sárkány elragadott, meg a napot s holdat; de a tátos azt
mondta:</p>
<p>– Vigyázz magadra! A Sárkánytól nem féltem, de a feleségének, a
Vasorrúbábának felettem van <span class="pagenum"><a name="Page_30"
id="Page_30">-30-</a></span> hatalma s bajt okozhat mind a
kettőnknek. Azért ha nyerítek, szaladj fel, máskép veszve
vagyunk!</p>
<p>Alighogy a királyfi leereszkedett, a tátos fáradtan lefeküdt.
Egyszer csak ott termett nála a Vasorrúbába. A tátos egyet
nyerített, de már későn volt, a Vasorrúbába kantáránál fogta s
elnyargalt vele a levegőben. Mint a királyfi felszaladt, már hült
helye sem volt s olyan setét lett, hogy a lukat sem találhatta meg
többet. Hazabotorkált tehát s a tátos csikaját hordatá szét az
országban, hogy legalább a hold világítson az embereknek, ő maga
pedig elment tátos lovát keresni.</p>
<p>Ment, mendegélt, hegyen-völgyön túl, végre a rézerdőbe ért,
közepén egy Öreganyóka ült. Szépen köszönté a királyfi.</p>
<p>– Isten hozott édes fiam, mi járatban vagy?</p>
<p>– Jaj, ha tudna útbaigazítani, édes anyám! tátos lovam elragadta
a Vasorrúbába.</p>
<p>– Nem tudok biz’ én semmit róla, édes fiam, de menj feljebb, az
ezüsterdőbe, talán fog felőle tudni anyám!</p>
<p>A királyfi ment, mendegélt, még eljutott az ezüsterdőbe. Közepén
ült a Vénanyóka, köszönté s megmondá, hogy leánya a rézerdőből
küldte, de ő sem tudott rajta segíteni, hanem elküldé anyjához az
aranyerdőbe.</p>
<p>Ment, mendegélt újra a királyfi, míg végre elért az aranyerdőbe.
Legislegközepén ült a Vénanyóka, <span class="pagenum"><a name=
"Page_31" id="Page_31">-31-</a></span> a királyfi elmondá a
köszöntést és baját. Sokáig gondolkozott az Öreganyó, végre azt
mondta:</p>
<p>– Tudom fiam, tudom, de rossz helyre mégy oda, rosszabb a
Vasorrúbába fiánál: a tizenkétfejű Sárkánynál, kit megöltél, de
mivel köszöntést hoztál leányomtól és unokámtól, meg akarlak
segíteni. Ne ez a gyűrű! Ha világítani kezd útadban, tudd meg, hogy
közel vagy a lukhoz s ha egészen világos lesz, akkor előtted fog
állani a luk, melyen a föld alá kell ereszkedned, ott meglátod a
Vasorrúbába palotáját. De vigyázz magadra, hogy ő meg ne lásson,
mert akkor halálfia vagy. Azért forgasd meg a gyűrűt, akkor ez a
gyűrű azonnal láthatatlanná tesz.</p>
<p>A királyfi szépen megköszönte s úgy tett, mint az Anyóka mondta.
Alighogy leereszkedett a lukon, gyönyörűséges palota előtt állott,
s ablakából még gyönyörűségesebb leány nézett ki. Arcza úgy
sugárzott s olyan fényes volt, mint a nap. A királyfi hamar
megforgatta gyűrűjét s lassan az ablak alá ment.</p>
<p>A Vasorrúbába éppen ablakról-ablakra kergette szép leányát. A
merre a szép leány ment, mindenütt világosság támadt előtte,
setétség utána, így a Vasorrúbába setétben járt. A lányt, mikor már
kifáradt, a Vasorrúbába egy ablak előtt utolérte s odacsukta; a
királyfi is odalopódzott, megforgatta a gyűrűjét, hogy a leány
megláthatta. A leány megijedt, hogy hogy került oda a királyfi,
majd bátorságot vett magának, intette a királyfit: <span class=
"pagenum"><a name="Page_32" id="Page_32">-32-</a></span></p>
<p>– Vigyázz magadra, mert ha a Vasorrúbába meglát, széttép.</p>
<p>– Nem félek én tőle, érted jöttem és tátosomért!</p>
<p>A leány megmondta, hogy várjon éjfélig, akkor majd a Vasorrúbába
aludni megy és a setétben a tátost kihozhatja az istállóból. Úgy is
történt.</p>
<p>Mikor a tátos kint volt, ráragadta a leányt s ment vele a
levegőben.</p>
<p>A Vasorrúbába szemét véletlenül világosság ütötte meg; mindjárt
tudta, mit történt, hamar az istállóba ugrott, megnyergelte tátosát
s utánuk eredt, de a királyfi tátosa visszanyerített.</p>
<p>– Édes leányom, vesd le a Boszorkányt, hiszen vasdoronggal tart.
Ha az én uram istállójába jösz, jobban tartanak.</p>
<p>A tátos megrázta magát, levetette a Boszorkányt s az azonnal
nyakát szegte.</p>
<p>A királyfi hazaért tátosával s még alig érte az ország határát,
már a nap feljött a bús világban, hol azóta csak a hold- s
csillagos tátos körülhordozva világított.</p>
<p>Mire hazaért, azonnal lakzit laktak a szép Napleánnyal; mert az
volt, akit a Sárkánytól a királyfi megszabadított.</p>
<p>Azontúl a nap folyvást világított s ha meg nem haltak, most is
élnek.</p>
<p class="center">(Ipolyi A. gyüjteményében 201. sz.) <span class=
"pagenum"><a name="Page_33" id="Page_33">-33-</a></span></p>
<h3>6. A fehér medve és a herczegné.</h3>
<p>Volt hajdan egy király, ki leányát oly rejtekbe zárta, mely
mélyen a föld alatt volt.</p>
<p>Egyszer egy herczeg arra menvén, dícsérni hallá a királyleányt
és szerette volna látni. Mit tegyen? Elment az állatsereglőshöz s
felkérte, hogy varrja őt fehér medve bőrébe. Az állatsereglős
megtette kívánságát s a herczeg elment a király udvarába. Mivel
pedig a királyleány nagyon szerette az állatokat, azért apja a
fehér medvét bevezeté a rejtekbe, hol az minden útat, ajtót, helyet
megjegyzett magának.</p>
<p>A leánynál több napig maradván, nem titkolhatta tovább magát,
felkérte a leányt, hogy fejtse ki a bőrt! A leány engedelmeskedett
s mikor kifejté, szép ifjú állott előtte, ki elmondá, hogy
nemsokára eljönnek érte.</p>
<p>Alig ment el a fehér medve, a leány kijelenté, hogy nem akar
tovább a rejtekben maradni; az apja azután kiadta, hogy annak adja
a leányát, a ki őt a rejtekből ki bírja magával hozni; de aki nem
bírja kihozni, halálfia.</p>
<p>Már sokan életöket vesztették, mikor a herczeg elérkezett; két
fáklyát adtak neki s lebocsájták. Mekkora volt a csodálkozásuk,
mikor látták, hogy még fél fáklya sem égett el s a királyleányt már
is felhozá.</p>
<p>Volt azután lakodalom hetedhétországra szóló s most is boldogul
élnek, ha meg nem haltak.</p>
<p class="center">(Ipolyi A. gyüjteményében 554. sz. Szluha Ágoston
gyüjt. Szeged.) <span class="pagenum"><a name="Page_34" id=
"Page_34">-34-</a></span></p>
<h3>7. Hajnalka.</h3>
<p>Volt a világon egy asszony, ki mindig kérte az Istent, hogy
adjon már neki egyszer egy magzatot.</p>
<p>Isten valahára meghallgatta kérését. Egy este a mint lefekszik,
alig alszik el, már is fölébred s nyugtalankodik. Kimegy a
konyhába, tüzet éleszt hirtelen, akaratja ellenére is szelet
bocsájt s anélkül, hogy észrevenné, mi történt, legnagyobb
bámulatára hallja:</p>
<p>– Anyám, adj inget, gatyát és adj ennem! én megyek!</p>
<p>– Ott van a suton egy liba; egyél! – mondja az anya.</p>
<p>Mivel nem volt készen ing, gatya, elszakítá pendelének szélét s
odaadta fiának, ki azonnal eltávozott a háztól.</p>
<p>Ez a fia volt az Este, mivel esteli időben született.</p>
<p>Az asszony a legnagyobb sopánkodás között feküdt le és aludt el,
mivel alig született gyermeke s már is eltávozott.</p>
<p>Éjfélkor ismét fölébredt, tüzet élesztett, ekkor született másik
fia: az Éjfél, kinek pendele másik felét adta oda, ez is
eltávozott.</p>
<p>Hajnalkor szinte azon a módon született Hajnalka. Ennek az ingét
adta oda az anyja. Ez is eltűnt. Az asszony egész napon
szomorkodott azon, hogy egy éjjel három fia született és még sincs
egy sem. <span class="pagenum"><a name="Page_35" id=
"Page_35">-35-</a></span></p>
<p>Bekövetkezett az este, már az asszony szunnyadófélben volt,
mikor zörgést hall az ablakon. Hazajött Este, éjfélkor Éjfél,
hajnalban Hajnalka. Reggel kimegy Hajnalka az útczára, látja, hogy
a város gyászba van borítva. Bemegy, kérdezi anyját:</p>
<p>– Miért van ez?</p>
<p>Anyja megmondja neki, hogy a Sárkányok a király három leányát
elvitték, ezért van a gyász.</p>
<p>– Menjen édesanyám, jelentse meg a királynak, hogy mi
kiszabadítjuk a leányokat a Sárkányok körmei közül!</p>
<p>Az anyja elment, elmondta a királynak, ki nagyon megörült az
ajánlatnak s magához hívatta a három vitézt. Amint a király
megpillantotta őket, felkiáltott:</p>
<p>– De derék gyermekek vagytok, még ilyen három embert nem láttam
országomban, ha leányaimat hazahozzátok, nektek adom feleségül s
azonfelül fele királyságomat!</p>
<p>– Jól van király – felelt Hajnalka –, mi a királykisasszonyokat
hazahozzuk, csak egy kérésünk van: csináltass háromszáz mázsa
vasból vasmacskát és háromszázhatvanhat mázsából láncot!</p>
<p>A király megcsináltatta.</p>
<p>Hajnalka azt mondja testvéreinek:</p>
<p>– No, vegyétek föl e vasmacskát és lánczot s hozzátok
utánam!</p>
<p>De azok meg sem bírták mozdítani. Hajnalka felszedte a lánczot
karjára, a vasmacskába pedig beleakasztotta <span class=
"pagenum"><a name="Page_36" id="Page_36">-36-</a></span> a
mutatóujját, fölvetette a vállára s útnak indultak.</p>
<p>Mentek, mentek, már az óperencziás tengeren is túl értek egy
tetűlépéssel, egy bolhaugrással, mikor megálltak.</p>
<p>– No, bátyáim – szólt Hajnalka –, hajítsátok föl e vasmacskát az
égbe. De minek is mondom ezt, mikor föl sem bírjátok emelni!?</p>
<p>Hajnalka neki csóválja a vasmacskát, földobta az égbe.</p>
<p>– No most – mondja Hajnalka – menjen föl valamelyiktek!</p>
<p>Az öregebb azonnal útnak indult, de csakhamar visszatért, mert
már oly magasan volt, hogy a földön levők csak akkorának
látszottak, mint egy szúnyogczomb és még sem ért föl. Útnak indult
a másik, de ez is visszatért; mert testvéreit szúnyogköröm
nagyságuaknak látta és még sem érte el a vasmacskát.</p>
<p>Ekkor Hajnalka megesküdtette testvéreit, hogy addig ott lesznek,
még vissza nem tér. Hajnalka fölment, megrázta a lánczot, vele
testvéreit alól majd agyonverte. Ezek is meg akarták rázni, de alig
bírták egy keveset megmozgatni.</p>
<p>Hajnalka útnak eredt a másvilágon. Ment, mendegélt, végre
megpillantott egy kácsalábon forgó kastélyt.</p>
<p>– Kutya egye meg a véred, állj meg, urad parancsolja!</p>
<p>De ez még hétszer sebesebben forgott. <span class=
"pagenum"><a name="Page_37" id="Page_37">-37-</a></span></p>
<p>– Állj meg, ide-oda teremtette, kis Hajnal parancsolja!</p>
<p>A kastély megállott, Hajnalka bement, a legöregebb királyleányt
ott találta; ez mindjárt elébe szaladt Hajnalkának s így
szólott:</p>
<p>– Mindig mondta az én uram, hogy utoljára is kis Hajnal fog
megszabadítani engem!</p>
<p>– Még nem bizonyos, majd akkor tudjuk meg, ha a Sárkányt
legyőztem. Miről lehet megismerni urad jöttét?</p>
<p>– Hét mérföldről hazahajít buzogányán egy nyulat, hogy felét
süssem, felét főzzem meg számára!</p>
<p>Alig mondta ki e szavakat, az asztalon terem a buzogány a
nyúllal. Hajnalka felkapja a buzogányt s még hét mérföldre dobja
vissza és félrevonul.</p>
<p>– Ejnye, ki dobta vissza buzogányomat – szól a hétfejű s
legöregebb Sárkány. – Az öcsém nem, mert azok ily bolondságot nem
tesznek. Bizonyosan kis Hajnal tette ezt.</p>
<p>Mikor hazaért, mindjárt mondja feleségének:</p>
<p>– Ki van itt, bűzt érzek!</p>
<p>– Nincs itt senki, kedves uram. Az egész világot bejárod s
magaddal hozod a bűzt!</p>
<p>– Hol vagy, kis Hajnal? – szól a Sárkány – Neked itt kell
lenned!</p>
<p>Hajnalka előugrik:</p>
<p>– Mit akarsz, kutya?</p>
<p>– Gyere, együnk! – szól a Sárkány. <span class=
"pagenum"><a name="Page_38" id="Page_38">-38-</a></span></p>
<p>– Egyék a bolond, egyikünknek meg kell halni, a másik aztán majd
eszik kedve szerint.</p>
<p>Kimentek birkozni. Hajnalka legyőzte a Sárkányt, fejeit
levagdalta, mindegyikből kivágta nyelvének a hegyét s leszedte a
körmeit is, mind a tarsolyába vetette, azután visszatért a
kastélyba. A királyleány majd kibújt a bőréből, mikor Hajnalkát
meglátta.</p>
<p>– No gyerünk! – szól a királyleány.</p>
<p>– Várjunk még egy keveset, a többi testvéreid is itt vannak
valahol, őket is meg kell mentenem!</p>
<p>Erre a királyleány nagyon megszomorodott, mert őt ragadta el a
Sárkány legelőször. Hogy testvérei sincsenek otthon, nem tudta.
Megcsókolták egymást, elváltak. Hajnalka tovább ment, a
királykisasszony a kastélyban maradt.</p>
<p>Hajnalka ment, mendegélt, még egyszer szemébe ötlött a lúdlábon
forgó kastély.</p>
<p>– Kutya egye meg a véred, állj meg, urad parancsolja.</p>
<p>De az még hétszer sebesebben forgott, mint azelőtt.</p>
<p>– Állj meg, ide-oda teremtette, kis Hajnal parancsolja!</p>
<p>A kastély megállt. Hajnalka betekintett, gyönyörű szép leányt
látott varrogatni; kopogtatott az ajtón és benyitott. A
királykisasszony elébe szaladt. Hajnalka csak azt kérdezte:</p>
<p>– Micsoda a jele az urad jövetelének? <span class=
"pagenum"><a name="Page_39" id="Page_39">-39-</a></span></p>
<p>– Tizennégy mérföldről hazahajít buzogányán egy őzet.</p>
<p>Alig mondta ki ezt a királykisasszony, mikor a buzogány az
asztal közepén forgott. Megkapta Hajnalka a buzogányt, huszonnyolcz
mérföldre dobta vissza. A Sárkány ezen megszeppent s úgy
okoskodott:</p>
<p>– A bátyám ezt nem tehette, mert nincs annyi ereje, az öcsém
pedig nem tesz ilyen bolondságot!</p>
<p>Alig érkezett haza, mindjárt kérdezte feleségét:</p>
<p>– Ki van itt? Idegen bűzt érzek!</p>
<p>– Nincs itt senki!</p>
<p>– Itt kell lennie Hajnalkának. Mond meg, hol van?</p>
<p>Erre előugrik Hajnalka:</p>
<p>– Itt vagyok kutya, mit akarsz?</p>
<p>– Gyere, együnk – szól a tizennégyfejű Sárkány – s azután
vívjunk!</p>
<p>– Egyék a bolond, egyikünknek meg kell halnia, a másik aztán
majd eszik!</p>
<p>Hajnalka a tizennégyfejű Sárkányt is legyőzte. Csak úgy bánt
vele, mint a hétfejűvel.</p>
<p>Visszatért a kastélyba A királylány amint Hajnalkát meglátta,
elébe futott s egész örömmel mondta:</p>
<p>– No, most hát menjünk!</p>
<p>– Ne még, előbb a húgodat is meg kell szabadítanom!</p>
<p>Összeölelkeztek s Hajnalka útnak indult. <span class=
"pagenum"><a name="Page_40" id="Page_40">-40-</a></span></p>
<p>Ment, mendegélt, végre megpillantotta a darulábon forgó
kastélyt.</p>
<p>– Állj meg, kutya egye meg a véred, urad parancsolja!</p>
<p>De az még tizenhétszer sebesebben forgott.</p>
<p>– Állj meg, kis Hajnal parancsolja!</p>
<p>A kastély megállt. Hajnalka bekukucskált a kulcslukon, gyönyörű
teremtést látott varrogatni. Kopogtatott és bement. A királyleány
elébe szaladt:</p>
<p>– Mindig mondta az én uram, hogy utoljára is kis Hajnal fog
engem kiszabadítani!</p>
<p>– Majd elválik, mi a jele az urad jövetelének?</p>
<p>– Mikor huszonnégy mérföldre van az uram, hazahajít a buzogányán
egy szarvast.</p>
<p>Alig mondta ki, mikor a buzogány az asztal közepén termett.
Felkapta Hajnalka s negyvennyolcz mérföldre dobta vissza s a
Sárkány orrát majd leütötte.</p>
<p>– Ez bizonyosan Hajnalka munkája volt. Testvéreim ilyent nem
tehettek, mert nincs annyi erejök.</p>
<p>Alig ért haza, kérdezte feleségét:</p>
<p>– Hol van Hajnalka, add elő!</p>
<p>Előugrik Hajnalka:</p>
<p>– Itt vagyok, mit akarsz?</p>
<p>– Együnk! – szól a Sárkány.</p>
<p>– Majd eszik, a ki megmarad! – mondja Hajnalka.</p>
<p>Sokáig folyt a harcz, egyik sem győzött, végre <span class=
"pagenum"><a name="Page_41" id="Page_41">-41-</a></span> egy tüzes
összecsapás után Hajnalka leterítette a Sárkányt. Nyelveinek hegyét
és körmeit tarsolyába tette; azután bement a királyleányhoz:</p>
<p>– No, most már mehetünk – szólt Hajnalka. – Tudom, hogy
testvéreid már megúnták a várakozást!</p>
<p>– De ne menjünk még – mondja a királyleány, – hanem előbb nézd
körül a helyet, hol vívtatok, ott találsz egy ajtót, azt nyisd föl,
ott lelsz egy aranyvesszőt, vedd fel, ha ezzel a vesszővel
megcsapod a kastélyt, az aranyalmává változik, ezt tedd a zsebedbe,
akkor mehetünk.</p>
<p>Hajnalka úgy tett s útnak indultak.</p>
<p>Mikor a másik várhoz érkeztek, a két testvér összeölelkezett,
azt a várat ott talált ezüstvesszővel ezüstalmává változtatta; a
harmadik várat rézvesszővel rézalmává változtatta.</p>
<p>Elindultak a láncz felé, hol Hajnalka feljött a másvilágra.
Hajnalka megrázta a lánczot, testvérei is megmozgatták. Hívek
maradtak esküjökhöz, őrizték a helyet, pedig Hajnalka már hét év
óta kódorgott a másvilágon.</p>
<p>Hajnalka ölébe vette a három lányt s velök lefelé ereszkedett,
mikor hirtelen megjelent egy Kalefaktor nevű szárnyas ember, a
lánczot derekán elvágta s a leányokat az öléből kiragadta.
Hajnalkának mit volt mit nem tenni, vissza kellett menni, a merről
jött.</p>
<p>Egyszer roppant zúgást hall, hát észreveszi, <span class=
"pagenum"><a name="Page_42" id="Page_42">-42-</a></span> hogy esik
a kénköves eső. Mindent fölégetett mellette, de őneki nem ártott,
mert vasköpönyegben volt. Roppant sivítást is hallott valami
oduban. Odamegy, látja a grifffiakat kínlódni. A kénköves esőt ki
nem állhatták. A mint a grifffiak meglátták Hajnalkát, könyörögtek
neki:</p>
<p>– Ments meg minket, ember, majd megszolgáljuk még neked!</p>
<p>Hajnalka betakarta vasköpönyegével a griffmadarakat. Mikor az
eső elmult, azt mondták a griffmadarak Hajnalkának, rejtse el
magát, mert az anyjok ha meglátja, elnyeli. Ugyanis a kéneső a
griffmadár fiait minden esztendőben elölte s ha most meglátja, hogy
fiai megmenekültek, akit ott talál, felfalja. Nagy suhogással
repült a griffmadár oduja felé s amint a fiait meglátta,
kérdezte:</p>
<p>– Ki mentett meg benneteket a kénesőtől?</p>
<p>– Nem volt itt semmi eső – mondták a grifffiak.</p>
<p>– Dehogy nem volt, hisz minden föl van perzselve, csak mondjátok
meg amit kérdezek!</p>
<p>– Nem merjük, mert felfalod!</p>
<p>– Nem falom, csak mondjátok!</p>
<p>Erre azután kivallották.</p>
<p>– Gyere elő, ember!</p>
<p>Hajnalka előjött, a griff azonnal bekapta; a fiak egyre
könyörögtek, hogy ne bántsa szabadítójukat! <span class=
"pagenum"><a name="Page_43" id="Page_43">-43-</a></span></p>
<p>Sok kérés után Hajnalkát kiköpte s kétszerte szebb és derekabb
emberré vált, mint volt azelőtt.</p>
<p>– Mit kívánsz, ember – szólt a griff. – Bármit kívánsz, mindent
megteszek!</p>
<p>Hajnalka azt kívánta, hogy szállítsa őt le a másvilágra.</p>
<p>A griff megigérte. Huszonegy bivalyt süttetett, huszonegy akó
bort rendelt és megparancsolta Hajnalkának, hogy valahányszor
jobbra tekint: egy bivalyt, ha balra: egy hordó bort vessen a
szájába. Útközben a griff addig-addig tekintgetett jobbra-balra,
hogy már csak egy hordó bor volt és a földet még sem érték el.
Jobbra tekint a griff, de Hajnalka nem dobott a szájába semmit.</p>
<p>– Vess bele valamit, mert mindjárt eleresztelek – mondja a
griff.</p>
<p>Hajnalka levágott egy darabot a maga sonkájából, bevetette a
griff szájába, utána a hordó bort s leértek a földre.</p>
<p>A griff kiköpte a czombdarabot és a helyére ragasztotta.</p>
<p>Míg Hajnalka fent járt, Kalefaktor elvitte a királyleányokat a
királyhoz s mondta, hogy ő szabadította meg a leányokat,
bizonyságul a Sárkány nyelveit is megmutogatta s követelte a
legkisebb királyleányt feleségül.</p>
<p>A király odaigérte, de a királyleány vonakodott hozzámenni, mert
nem ő szabadította meg.</p>
<p>Az atyja rimánkodott leányának, végre a királyleány <span class=
"pagenum"><a name="Page_44" id="Page_44">-44-</a></span> megigérte,
hogy hozzámegy Kalefaktorhoz, ha az apja oly ruhát csináltat neki,
mint amilyen a jegyruhája a másvilágon volt.</p>
<p>A király előhivatta a szabóját, megparancsolta neki, hogy holnap
reggel nyolcz órára leányának oly ruhát csináljon, mint amilyen
annak a másvilágon volt.</p>
<p>– Adj felséges király mustrát!</p>
<p>A király pofoncsapta a szabót.</p>
<p>– Hát azért tettelek birodalmamban első szabónak, hogy még
mustrát kérj; ha holnap reggelre kész nem lesz a ruha,
felakasztatlak!</p>
<p>A szabó szomoruan járt le s föl az útczán, egyszer csak egy
fiatal ember megszólítja, hogy fogadja föl legényévé.</p>
<p>– Nem kellesz nekem – szól a szabó, – hisz holnap már úgy is az
akasztófán függök!</p>
<p>– Hogyan?</p>
<p>A szabó elbeszélte az egészet, a legény megigérte, hogy ki fogja
segíteni a bajból, csak fogadja fel! A szabó felfogadta.</p>
<p>Mikor a többiek már lefeküdtek, a szabólegény: Hajnalka, kiment
az udvarra, megcsapta aranyvesszejével az aranyalmát s előtte
termett a huszonnégyfejű Sárkány kastélya, belement, kihozta a
menyasszonyi ruhát, azután ismét megcsapta a kastélyt s az
aranyalmává vált. A ruhát bevitte a szobába, fölakasztotta a
fogasra, lefeküdt s elaludt.</p>
<p>Éjszaka fölébredt a szabó felesége, meglátta a nagy fényességet,
tüzet kiáltott, de a szabó lecsitította. <span class=
"pagenum"><a name="Page_45" id="Page_45">-45-</a></span></p>
<p>Másnap Hajnalka elbúcsúzott a szabótól, pedig a szabó tovább is
tartotta volna, marasztalta, de nem maradt.</p>
<p>– Nekem mennem kell – szólt Hajnalka, – nálam egy nap egy
esztendő!</p>
<p>Most meg azt kívánta a királyleány az apjától, hogy csináltasson
neki olyan gyűrűt, mint amilyen volt a jegygyűrűje a
másvilágon.</p>
<p>A király magához hivatta az ötvösét, de ez is úgy járt, mint a
szabó. Ezen is Hajnalka segített éppen úgy, mint a szabón, s ennek
a felesége is tüzet kiáltott, mikor a gyűrűt meglátta.</p>
<p>A királyleány most már láthatta, hogy itt kell lenni
Hajnalkának. Azt kérte az atyjától, hogy engedje ki még egyszer
kocsikázni. Az atyja megengedte.</p>
<p>Mikor kikocsikázott, az ötvös felé hajtatott; s az ablakon
keresztül meglátta Hajnalkát. Mindjárt megállította a hintót,
bement az ötvöshöz s Hajnalkát a királyi palotába vitte.</p>
<p>Hajnalka megmondta a királyleánynak, hogy a szoba minden ajtaját
s ablakját csukassa be s ő majd elbánik Kalefaktorral. A
királyleány úgy rendekezett, de egyet mégis nyitva hagytak
véletlenül s mikor Hajnalka belépett a szobába, Kalefaktor a nyílt
ablakon kirepült.</p>
<p>Hajnalka ezután felvilágosította a királyt, hogy ő szabadította
meg a leányait s így lettek leányai Estéé, Éjfélé és Hajnalé.
<span class="pagenum"><a name="Page_46" id=
"Page_46">-46-</a></span></p>
<p>Nagy lakodalmat laktak, boldogul éltek; míg egyszer Este és
Éjfél irigykedni kezdett Hajnalkára s vesztére törtek. Abban
egyeztek meg, hogy egy alkalommal, ha vadászni mennek, elvesztik.
Ezért azt végezték, hogy pörgő karikát készíttetnek, olyant, hogy a
felső része még a legélesebb borotvánál is hatszázszor élesebb
legyen; azt majd a fűbe vetik s egyikök, mintha találta volna,
felveszi s átadja Hajnalkának, hogy el tudná-e térdével törni?
Cselük sikerült. Hajnalka a karikát térdén ki akarta egyenesíteni,
térdét elvágta. Este és Éjfél rárohantak s meg akarták ölni, de nem
sikerült; otthon mégis azt hazudták, hogy Hajnalkát a vadállatok
tépték szét.</p>
<p>Hajnalka iparkodott hazamenni, de nem bírt, csak csúszkált az
erdőben. Egyszer egy félkezű vadász bukkant reá. Csakhamar
megbarátkoztak, belekapaszkodott a vadászba, ki őt lakásába vitte.
Itt éldegéltek, a vadász nyulakat hordott, Hajnalka pedig
elkészítette.</p>
<p>Mikor azután beleúntak a magányos életbe, elhatározták, hogy
gazdasszonyt hoznak maguknak és pedig úgy, hogy legközelebb búcsú
alkalmával Hajnalka kosárba ül, a vadász a kosarat a nyakába
akasztja s bemegy vele a templomba; Hajnalka pedig azt a leány,
amelyik megtetszik neki, megragadja s azt mondja:</p>
<p>– Hej, legyünk otthon!</p>
<p>A vadász pedig hazateremti őket. Úgy is történt.
Herczegkisasszonyt hoztak magukkal, ki beleegyezett, <span class=
"pagenum"><a name="Page_47" id="Page_47">-47-</a></span> hogy
gazdasszony legyen, mert mind a vadász, mind Hajnalka nagyon szép
volt.</p>
<p>Kalefaktorról tudták, hogy a szép asszonyt keresi, elhatározták
magukban, hogy a vadász vadászni megy, az asszony pedig, mikor
Kalefaktor a fán megjelen, beédesgeti a szobába, Hajnalka azután
elbán vele. Úgy is történt. A vadász vadászni ment, Hajnalka
elbújt, Kalefaktor a fán megjelent s a gazdasszonyt csábítgatta,
hogy hagyja el kedveseit; a gazdasszony azután elmondta, hogy ő is
szeretne megszabadulni tőlük, de nem tud s Kalefaktorral elmenne
szívesen, hanem jőjjön be, míg felkészül. Kalefaktor nem akart
mindjárt bemenni, de azután bement mégis, a herczegkisasszony
becsukta az ajtót, Hajnalka előmászott és összevagdalta
Kalefaktort, mire a vadász is hazatért s csonka karját belemártotta
Kalefaktor karjába s az azonnal kinyőlt.</p>
<p>– Nosza, hamar márts bele engem is! – kiáltott Hajnalka.</p>
<p>A vadász belemártotta s kinyőlt a lába.</p>
<p>A vadász gróf volt, várába vitette ezután a herczegkisasszonyt s
boldogul éltek; Hajnalka pedig visszatért a királyi udvarba,
testvéreit, mint a kocsisokat, kenyérrel, vízzel tartotta s ipa
halála után átvette az ország kormányzását és még most is
uralkodik, ha meg nem halt.</p>
<p class="center">(Ipolyi A. gyüjteményében 700. sz. Debreczeni
János gyüjt. Parád.) <span class="pagenum"><a name="Page_48" id=
"Page_48">-48-</a></span></p>
<h3>8. Leánytevő Sárkány.</h3>
<p>Volt hajdan egy szegény ember, ki kenyerét terhes szolgálattal
keresé, de ezt a szolgálatát is elvesztette. Elment szolgálatot
keresni s összejárta talán az egész világot, de ki sem könyörült
rajta.</p>
<p>Útközben végre találkozott egy farkassal egy erdőben. Kérdezi a
farkas:</p>
<p>– Mit keres ebben a rengeteg erdőben, hol még a madár sem
jár?</p>
<p>Miután elpanaszkodott a szegény ember, mondá neki a farkas:</p>
<p>– Én is épúgy eltévedtem társaimtól, hanem tudod mit? vigy el
magaddal, hiszen csak megélünk ketten!</p>
<p>– Jól van, farkas barátom, jer’ velem, majd nekünk is felvirrad
még valaha.</p>
<p>Amint ketten mennének, útjokban reábukkantak egy medvére,
melyet, miután nyájasan köszöntöttek volna, megkérdeztek, nem
volna-e neki kedve velök menni? mit el is fogadott. Most már
hároman mentek.</p>
<p>Mikor már sokáig utaztak, találtak egy oroszlánt, mindjárt azzal
állt elő: vajjon nem fogadnák-e őt is közéjök? Elfogadták, mert így
többen voltak egy társaságban. Most már az egész nemes társaság
ment, mendegélt mindaddig, míglen egy városhoz nem ért. Amint ahhoz
már közel voltak, elrémültek nagyon, látván, hogy az egész város
gyászfekete színű <span class="pagenum"><a name="Page_49" id=
"Page_49">-49-</a></span> posztóval van beborítva. A város egyik
végén volt egy rongyos viskó. Hogy veszedelembe ne kerüljenek,
bement az ember. Körültekintvén, mit sem látott benne, mint egy vén
asszonyt, kinek homloka jobban meg volt ránczokkal szántva, mint
bármely szegény ember fiának a földje. Először egy kicsit
megdöbbent, de bátorságot véve magának, megszólítá a vén
boszorkányt:</p>
<p>– Jó napot kívánok, nénémasszony!</p>
<p>– Adj Isten neked is, kedves fiam!</p>
<p>Az ember nem akarván sokáig figurázni, megkérdezte:</p>
<p>– Mi volna annak az oka, hogy az egész város gyászposztóval van
beborítva?</p>
<p>– Tudd meg, kedves fiam, legelőször, hogy itt az egész városban
csak egy kút van, azután hogy abban a kútban van egy szörnyeteg:
tizenkétfejű Sárkány, mely addig kinek sem ad vizet, míg neki egy
leányt nem adnak eledelül. És ez már oly hosszú idő óta tart, hogy
már minden városbeli leányt fölemésztett. Jelenleg a király
gyönyörű leányára került a sor. A király mély bánatba merült
egyetlen leánya miatt: az egész várost gyászposztóval borítatta be
s kihirdette az egész birodalmában, hogy az kapja a királyleányt
feleségül és a fél birodalmat, aki a leányát megmenti. Azonban
mindeddig nem találkozott, a ki a Sárkány szemébe mert volna
nézni.</p>
<p>Búcsútvett a szegény ember az asszonytól s a kút felé tartott,
hova sok nép tolult. Mindenki <span class="pagenum"><a name=
"Page_50" id="Page_50">-50-</a></span> látni akarta, hogy nyeli el
a szörnyeteg a királyleányt.</p>
<p>Amint odaért, kérdezte a néptől, hogy hova viszik ezt az
ártatlan leánykát?</p>
<p>– A kútban levő Sárkánynak – feleltek neki.</p>
<p>Alighogy odaérkezett a hintó, melybe hat gyászlepellel
beborított ló volt befogva, a király szolgái azonnal kiemelték a
leánykát a hintóból. Ekkor a szegény ember odament a király
leányához, hogy ő társaival megszabadítja. A király és királyné ki
sem mentek, csak a vár bástyájáról nézték, hogy nyeli el a
szörnyeteg kedves leányukat.</p>
<p>A szörnyeteg nem jött mindjárt ki, a szegény ember már megúnta a
várakozást, azért az oroszlán maga nézett be, de amint bekukkant a
kútba, emelkedni kezdett a Sárkány. Minthogy a szegény embernek a
bal kezére esett a kardja, kirántotta baljával s a Sárkánynak három
fejét lecsapta, de csakhamar jobb kezébe vette a kardot és ismét
három fejétől fosztotta meg az utálatos szörnyeteget. Most a
Sárkány egyszerre kidobta magát a szárazföldre, mire az állatok
megrohanták és széttépték.</p>
<p>A leány ezt látva, majd bibújt a bőréből s az ujján levő gyűrűt
ketté törve, egyik felét magának tartá meg, a másikat a szegény
embernek adta.</p>
<p>A szegény ember pedig a Sárkány tizenkét nyelvéből, füléből,
lábából, ujjából, orrából a hegyét levágta, tarsolyába tevé és a
fáradság után lenyugodván, elaludt. <span class="pagenum"><a name=
"Page_51" id="Page_51">-51-</a></span></p>
<p>Nem messze a kúttól volt egy magas fa, melyen régóta leselkedett
egy czigány, mindig fenyve baltáját, mellyel a Sárkányt le akarta
vágni; de mivel a szegény ember megelőzte őt, ezért felette
bosszankodott reá és hozzája menvén, fejét levágta. Utána elment a
királyhoz s fejszéjét villogtatva mondta, hogy ez a fejsze volt,
amellyel levágta az utálatos állat fejét s mutatta az állat
tagjainak a darabjait is. Erre lakodalomhoz fogtak, ettek, ittak,
vigadtak s éltették a czigányt, kivéve a királyleányt, ki
szomorkodva nézte mindezt.</p>
<p>Míg ezek vigadoznak, kinyugodván magát a farkas, felkelt s
látja, hogy ura vérben fekszik, feje is le van vágva,
kétségbeesetten fut a medvéhez és az oroszlánhoz, felzavarja s
nézik urokat, hogy lehetne rajta segíteni?</p>
<p>A medve hallott valaha a gyógyító füvekről, az oroszlánt magával
vivé, a farkast pedig oda rendelé gazdájokhoz őrzőül. Sok keresés
után előtaláltak egy kígyót, mely puttonykát vitt a nyakán,
kérdezték tőle:</p>
<p>– Kígyó barátom, mit viszesz hátadon?</p>
<p>– Élesztő vizet a testvéremnek, mert éppen most egy kerék
keresztülment a nyakán, őt akarom feléleszteni!</p>
<p>Kértek tőle egy keveset, elmondták, hogy háladatosak lesznek; de
a kígyó nem akart adni. Ekkor a medve úgy megcsapta a kígyót a
talpával, hogy a kígyó azonnal a földre rogyott; az oroszlán
<span class="pagenum"><a name="Page_52" id=
"Page_52">-52-</a></span> a nyakára vevé a puttonyt s futott
gazdájához, a medve utána. Megfogták gazdájuk fejét,
odaillesztették a nyakához, ráöntötték a vizet, úgy összeforrt,
mintha sohasem volt volna levágva. Az ember felébredvén, oly szép
lett, mintha királyvérből származott volna.</p>
<p>Míg ezek így történtek, a királyleány legnagyobb szomorúságban
tölté perczeit, mit atyja észrevevén, szolgáját azonnal a jósló vén
asszonyhoz küldé, hogy kérdezze meg, vajjon ki ölte meg a Sárkányt?
A jósló asszony azt felelé:</p>
<p>– A czigány.</p>
<p>A farkas ezalatt arra kérte gazdáját, eressze el a király
udvarába, de előbb tegyen a nyakára egy kosarat. Gazdája nem akarta
elereszteni, hanem a farkas nem nyugodott. Amint a farkas odament,
a kutyák észrevették s elkezdtek szokatlan hangon ugatni, az
emberek kiszaladtak, a czigány alól pedig egy vánkos kiesett. A
kutyák majd hogy szét nem tépték a farkast, a lármára még a
királykisasszony is kiment, ki azonnal megismerte a farkast s
kiáltott az inasoknak, hogy csendesítsék le a kutyákat és senki se
merje bántani a farkast. A farkas fel és alá sétált a palotában, ki
sem merészkedett hozzányúlni, csak a királyleány, ki levevé a
kosarat a nyakáról s a legfinomabb ételekkel és süteményekkel
telerakván, ismét nyakára akasztotta és elbocsájtotta. A farkas
hazaérkezvén, gazdájának adta oda a kosarat, ki egyenlően
felosztotta az ételt. <span class="pagenum"><a name="Page_53" id=
"Page_53">-53-</a></span></p>
<p>Ezután a medve kéredzkedett el, ez is hasonló szerencsében
részesült, ez alkalommal a czigány alól ismét kiesett egy párna.
Végre engedelmet kért az elmenésre az oroszlán, ez is oly
szerencsés volt, mint a többi s ekkor a cigány alól az utolsó párna
esett ki.</p>
<p>A király mindezt megfigyelte, az oroszlánt pedig kileste, hogy
hova viszi az ételt? Látta, hogy egy viskóba s ott egy embernek
adja át. Alig ért haza a király, rögtön megparancsolta, hogy
kocsisa hatlovas kocsiba fogjon be s hozza be a viskóból az embert
és az állatokat. Mikor a király udvarába értek, a czigánynak már
ekkor mintha tövisből volt volna a széke, úgy ült; de ott kellett
ülnie.</p>
<p>Amint felértek a palotába, a királyleány azt kívánta
édesatyjától, hogy az embert vele szembe ültesse. Mikor ez megvolt,
azt mondta:</p>
<p>– Ime, jó atyám, szemközt ül velem, akinek az életemet
köszönöm!</p>
<p>Ezzel elővette a fél gyűrűjét és a szegény ember is megmutatta a
másik felét és hogy a királynál nagyobb hitelre találjon, elővette
tarisznyáját és kirakogatta a Sárkányból levágott darabocskákat,
mire a czigány is előszedte az ő darabocskáit, csakhogy rövid
vizsgálódás után kitűnt, hogy a czigány előtt már valaki vágott
belőle és az is kijött, hogy a czigány volt a gyilkos.</p>
<p>Ekkor a czigányt a törvény elébe állították, elítélték, hogy a
legszilajabb csikók farkára kössék és így szétszakítsák.
<span class="pagenum"><a name="Page_54" id=
"Page_54">-54-</a></span></p>
<p>A király hallván az ítéletet, azonnal négy szilaj csikót
hozatott a méneséből, a czigányt a csikók farkára kötötték és
szétszakították.</p>
<p>A szegény ember pedig elvette feleségül a királyleányt és
atyjokkal együtt sokáig boldogul éltek, az állatok pedig a legjobb
sorsban részesültek.</p>
<p class="center">(Ipolyi A. gyüjteményében. 25 sz. gyüjt.)</p>
<h3>9. A pásztorfiú viaskodásai.</h3>
<p>Volt egy szegény ember, oly szegény volt, hogy egyetlen fiát
csak egy garassal küldé a világba.</p>
<p>A fiú ment, mendegélt, előtalált egy koldust, kinek csak egy
szeme volt és ez volt az Isten; kérdé tőle, hogy hova megy? A
koldus alamizsnát kért tőle, a fiú megosztotta vele a garast s
megkérdezte tőle: melyik úton keresse ő a boldogságát? A koldus azt
mondta:</p>
<p>– A Fekete-tengeren túl lakik egy gyönyörűséges aranyhajú leány.
Nagy erdőben van a vára, amelyiknek az egyik kapuja fekete, a másik
fehér. A fekete ajtó nagyobb pompát mutat, mint a fehér, de azért
te csak a fehéren húzd meg a csöngetyűt és az aranyhajú királyleány
fogja azt kinyitni.</p>
<p>Miután ezt háladatosságból megmondotta a pásztorfiúnak az
egyszemű koldus, azután ki-ki más úton ment.</p>
<p>Sokáig ment a fiú a Fekete-tengeren, elérte a nagy erdőt és a
gyönyörű várat, melyen a fehér és fekete kapu volt. <span class=
"pagenum"><a name="Page_55" id="Page_55">-55-</a></span></p>
<p>Sokáig állott a fiú a fekete ajtó előtt; de mégis azután a
fehérnek ment és becsengetett, a szép aranyhajú pedig kinyitotta az
ajtót.</p>
<p>Kérdi tőle a fiú:</p>
<p>– Nem kell-e neki pásztor? minek a szép aranyhajú leány nagyon
megörült s megfogadta.</p>
<p>Örömmel hajtotta a fiú a nagy csordát, ment utánok messzire, míg
egy gyönyörűséges kerthez értek, melyben aranyalmák és
aranycseresznyék teremtek.</p>
<p>Volt a kertben egy szép vár, melyben hatalmas Óriások
laktak.</p>
<p>A pásztorgyermek meg mindig csak azt nézte, hogy miként lophatna
az aranyalmákból és cseresznyékből? Felmászott egy fára, honnan
meglátta, hogy egy Öregember közeledik felé; megismerte, hogy ez az
egyszemű koldus. Mikor közel volt hozzá, vesszőt adott a pásztornak
s azt mondá:</p>
<p>– Én meg akarlak jutalmazni nagy vitézséggel! ezzel a vesszővel
meg fogod győzni a három hatalmas Óriást!</p>
<p>Ezzel eltűnt az öreg koldus, a gyermek pedig úntig lakott az
aranycseresznyével. Azonban a három Óriás odajött a fa alá és
felnéztek:</p>
<p>– Nézd, nézd, – azt mondja az egyik közülök – nézd, milyen
bogárka mászik itten a fán; tépjük agyon a hitvány férget!</p>
<p>A pásztorfiú pedig háromszor megsujtotta az Óriást, amelyik
legközelebb volt s legott lerogyott <span class="pagenum"><a name=
"Page_56" id="Page_56">-56-</a></span> az Óriás, így a többit is
kivégezte. Nagy örömmel ment le a fáról a várba, hol sok rab volt,
mind szabadon bocsájtotta.</p>
<p>Nagyon jól élt itt az ifjú, mert szép legény vált belőle, mikor
egyszer eszébe jut, hogy házasodni is kellene! Mindjárt a szép
aranyhajú leányra gondolt, kinek csordáit híven őrizte; de nem ment
megkérni, hanem valami más érdemet akart magának szerezni, mit nem
kellett soká keresni, mert kiütött a háború ugyanabban az országban
a hétfejű Sárkánnyal, ki nem akart vizet adni mindaddig, míg szép
leányt nem adtak neki.</p>
<p>Már az aranyhajú királyleányon volt a sor, ekkor jelentette
magát a pásztorfiú az öreg királynál s mondta, hogy ő meg fogja
szabadítani a várost és meg is győzte a vitéz a hétfejű Sárkányt;
ezután elvette a szép aranyhajú királyleányt s még most is élnek,
ha meg nem haltak.</p>
<p class="center">(Ipolyi A. gyüjteményében 134. sz.)</p>
<h3>10. A talált gyermek.</h3>
<p>Egy asszonynak volt egy kis fia, de egyszer, mikor munkában volt
s gyermekét letette, két pólyásgyermeket talált azon a helyen, hol
a magáét hagyta volt. Mivel a kettőt egymástól megkülönböztetni nem
tudta, mind a kettőt felnevelte; de mindig fúrta a fejét, mint
ösmerhetne a maga édesére?! Javasolták neki, verné meg mind a
kettőt jól, amelyik az <span class="pagenum"><a name="Page_57" id=
"Page_57">-57-</a></span> ő fia, nyakába fog borulni és kérni őt,
ne bántaná, a másik pedig félremegy és ott fog sírni.</p>
<p>Úgy történt; de a két fiú nagyon szívére vette, hogy anyjok őket
így megveré, eltökéllették, hogy a házat elhagyják, elmennek
szerencsét próbálni.</p>
<p>Amint mennek, egy vastag fához érnek, hol az út kétfelé vált.
Itt a talált gyermek, ki okosabb volt, azt mondta a másiknak:</p>
<p>– Édes testvérem, az út maga mutatja, hogy egyikünk jobbra, a
másik balra menjen. Esztendő mulva, meglehet, találkozunk e fánál s
ha nem találkoznánk, aki itt lesz, döfje e vastag fába a bicskáját,
s ha abból vér foly, tudhatja, hogy testvérének jól van dolga, ha
pedig hitvány nedv fog folyni, tudhatja, hogy testvérének dolga
rosszul megy, vagy éppen meghalt.</p>
<p>Kétfelé mentek tehát. A talált gyermek egy nagy városba ért,
amely egészen be volt húzva fekete posztóval. Tudakozására: mi
ennek az oka? azt felelték, hogy egy hétfejű Sárkány van közel egy
szirtbarlangban nagy víz között, amely minden nap egy leányt eszik
meg; sorsvetés útján már a király leányára került a sor.</p>
<p>Nem szólt semmit, egyenesen a királyhoz ment és azt mondta, hogy
ő meg akar vívni a Sárkánnyal. A király kardot adott neki és
megigérte, hogy odaadja neki a leányát, ha meggyőzi a Sárkányt.</p>
<p>Amint a királyleányt hajón nagy gyászban vitték, a Sárkány
kidugta egyik fejét, melyet a talált <span class="pagenum"><a name=
"Page_58" id="Page_58">-58-</a></span> fiú rögtön elvágott s úgy
bánt a többi hattal is, minek következtében a király veje lett.</p>
<p>Amint egyszer vadászni ment, egy Öregasszonyt talált az erdőben,
ki galyat vitt egy talyigán, mivel már nem bírta, kérte, hogy
segítsen neki.</p>
<p>Segített neki s amint tolja, egyszerre elsülyed a talyigával
együtt.</p>
<p>Az Öregasszony a Sárkány anyja volt. Ott lent a barlangjában
szemrehányás közt vesszővel illette meg, mire a király veje kővé
vált, ő pedig csontokat főzött vasfazékban, melyek fia csontjai
voltak s avégből főzte, hogy fia felelevenedjék. Ez éppen egy
esztendőre történt.</p>
<p>A másik testvér a vastag fához menvén, beledöfte a kését és víz
folyt belőle.</p>
<p>Mindjárt tudta, hogy testvére veszedelemben van, elment tehát
azon az úton, melyen testvére elindult.</p>
<p>Végre elért ugyanabba a városba, hol nagyon megörültek neki,
mert hasonlatosságánál fogva azt gondolták, hogy a királyleány
férje. Ő nem fedezte fel magát, hanem ki akarta tudni, hol van
testvére?</p>
<p>Amint egyszer vadászni ment, az erdőben az Öregasszonnyal szint’
azonképen járt. A Boszorkány, ki leselkedett reá, megörült neki, de
ez kikapta kezéből a vesszőt, s megütötte vele a Boszorkányt, ki
azonnal kővé vált, a vessző másik végével pedig kővé vált testvérét
illette meg, ki azonnal felelevenedett. <span class=
"pagenum"><a name="Page_59" id="Page_59">-59-</a></span></p>
<p>A Sárkánynak már csak kevés ideig kellett volna főlni, hogy
felelevenedjék.</p>
<p>A két testvér ezután visszament a városba, hol a király veje
feleségével nagy öröm közt új lakzit lakott.</p>
<p class="center">(Ipolyi A. gyüjteményében 21. sz. Pajor István
gyüjt. Nyék.)</p>
<h3>11. A két testvér.</h3>
<p>Egyszer egy szegény ember kiment hitvesével a szántóföldre
munkálkodni. Volt nekik egy angyalképű kis fiacskájok, kit magukkal
vittek valahányszor valahova mentek; minthogy pedig a nap felettébb
sütött, a gyönygyalakú gyermeket terebélyes vadfügefa alá
fektették, hogy ott csendesen nyugodjék, ők pedig munkájokat
folytathassák.</p>
<p>Mikor már legjavában dolgoznak, egyszer csak nagy sírást
hallanak, mindjárt otthagyták dolgukat, odaszaladtak a fa alá s két
gyermeket látnak egymás mellett feküdni; de úgy hasonlítottak
egymáshoz, hogy ki nem tudták választani, melyik az övék; végre
abban állapodtak meg, hogy hazaviszik mind a kettőt s
fölnevelik.</p>
<p>Egyszer, mikor már jól tudtak imádkozni, szüleiktől
elkéredzkedtek játszani. Játék közben azt mondja az idegen
gyermek:</p>
<p>– Édes testvérem, menjünk ama magas hegyre!</p>
<p>A kis fiú beleegyezett. Mikor már sok üggyel-bajjal fölértek az
óriás hegy csúcsára, azt mondja az idegen fiú: <span class=
"pagenum"><a name="Page_60" id="Page_60">-60-</a></span></p>
<p>– Kedves vérem, térdepüljünk le s imádkozzuk el azokat az
imádságokat, melyeket szüleinktől tanultunk!</p>
<p>Mikor már ezt is elvégezték, azon veszik észre magukat, hogy a
hegy kétfelé nyílt előttük s mintegy királyi kincstár áll előttük
nyitva, igen sok arany, ezüst s mindenféle drágaság volt előttük. A
gyermekek egy darabig bámészkodva álltak ott; hanem az idegen
azután megszólalt:</p>
<p>– Tudod-e, mit akarok mondani! ebből a sok kincsből ne vigyünk
egyszerre sokat, hogy az emberek észre ne vegyék s bajba ne
keveredjünk; hanem majd inkább mindennap kijövünk s annyi kincset
hozunk magunkkal, amennyire szükségünk lesz!</p>
<p>Mikor zsebjöket telerakták arannyal és ezüsttel, hazafutottak
szülőikhez, kik először megütköztek, hogy a kincset látták s féltek
a bajtól, de mikor megmagyarázták nekik a gyermekek, megnyugodtak.
Ezután naponta kijártak a gyermekek aranyszedni, addig szedegették,
hordogatták, hogy gazdagok lettek.</p>
<p>Elérkezett az idő, hogy a gyermekek betöltötték a tizenhetedik
évöket, megszólították atyjokat:</p>
<p>– Atyám, az Isten megáldott bennünket, szerezz nekünk egy kis
örömet, tudniillik vegyél nekünk egyforma lovakat, vitézruhát és
egyenlő fegyvert!</p>
<p>– Kedves gyermekeim, édesörömest megteszek mindent, ne
gondoljátok, hogy csak a szám jár és semmit sem teszek, jertek
velem a vásárra, <span class="pagenum"><a name="Page_61" id=
"Page_61">-61-</a></span> válasszatok magatoknak olyan lovakat,
amilyeneket akartok s kivántok!</p>
<p>Egy kis idő mulva el is mentek a vásárra, de kedvökre való
lovakat nem találtak s már búsan hazafelé indultak, mikor
megpillantottak egy czigányt két rossz gebével. Ezt a két gebét
annyira megkedvelték, hogy alkudozásba bocsájtkoztak a cigánnyal és
nagy nehezen megvették ráadásul oly kancsó vízzel, melynek hathatós
ereje volt. Olyan volt ez a víz, hogy ha a lovak kifáradtak, csak
ezzel kellett meghinteni a szőrüket s meggyorsultak. A lovak
tátosok voltak.</p>
<p>Ezután kardot mentek vásárolni. Összejárták a boltokat mind, de
sehol sem találtak kedvökre valót. Végre ócskavaskereskedőhöz
mentek be s ott láttak két rettenetes kardot, rozsdásat. Ez
tetszett meg nekik s meg is vették.</p>
<p>Majd elmentek a szabókhoz, de kedvökre való öltözetet nem
találtak. Már hazafelé indultak, mikor összetalálkoznak egy
kereskedővel, ki vitézruhákat árult. A kereskedőt két kutya
követte. Szóba álltak a kereskedővel, vettek tőle két egyforma
öltözetet s megvették a két kutyát is. Most már mindennel el voltak
látva, elhatározták maguk közt, hogy elmennek szerencsét
próbálni.</p>
<p>Sokáig utaztak már, mikor végre eljutottak egy fához, hol az út
kétfelé ágazott el. Itt az idegen azt mondá:</p>
<p>– Kedves testvérem, itt az idő, itt a hely, hogy <span class=
"pagenum"><a name="Page_62" id="Page_62">-62-</a></span> elváljunk
egymástól; nálad is van egy kés, nálam is, szúrjuk bele ebbe a
fába, hogy, ha azután valamelyikünk ide visszajön és meglátja a
másik kését kiesve, tudja, hogy testvére meghalt!</p>
<p>Megcsókolták egymást; egyik az egyik, másik a másik úton indult
el.</p>
<p>Az idegen ifjú paripáján csakhamar egy városba ért, hol király
lakott, kihez minden tartózkodás nélkül beköszöntött:</p>
<p>– Kérlek, fogadj meg engem szakácsodnak s kutyámnak és lovamnak
adj enni!</p>
<p>A királynak szüksége volt az emberekre, megfogadta.</p>
<p>A királynak szokása volt a tenger mellett lovagolni. Egyszer,
mikor a tengerparton nyargalt volna, nagy zúgást hall. Végre kiveté
magát a tengerből egy rettentő tizenkétfejű Sárkány s megszólítá a
királyt:</p>
<p>– Lám, most elnyelhetnélek lovastul együtt, de nem teszem, ha
kívánságomat teljesíted! Tudom, hogy több leányod van, azt is
tudom, hogy az életed kedvesebb előtted, mint a leányaidé, azért ha
megigéred, hogy egy leányodat nekem adsz, szabadon bocsájtlak!</p>
<p>A királynak mit volt, mit nem volt tennie, meg kellett igérnie,
hogy a legkisebb leányát odaadja neki. Visszatért a király, nagyon
szomorú volt, de szomorúságának az okát aznap senki sem merte
megkérdezni.</p>
<p>Másnap reggel a szakácsinas is kilovagolt a tengerpartra. Amint
meglátta a Sárkány, odakiáltott: <span class="pagenum"><a name=
"Page_63" id="Page_63">-63-</a></span></p>
<p>– Mondd meg az uradnak, hogy tartsa meg a szavát, mert ha nem, a
halálfija lesz!</p>
<p>Erre a fiú meghökkent, egyenesen a királyhoz futott s elmondta
neki az izentet. A királynak nem volt más mit tennie, mint
megmondani a legkisebb leányának, hogy halálos ruhába készüljön s
őt kövesse. A leány bármennyire sírt is, atyjának kénytelen volt
engedni, készült a halálra.</p>
<p>Ezalatt az idő alatt a szakácsinas lefutott a tátos lovához,
kikérdezte, miként kellene megszabadítani a király leányát.</p>
<p>– Kedves, jó gazdám – mondja a ló – vedd föl magadra
vitézruhádat, tedd a tarisznyádba a bűvös vizet, kösd föl a
kardodat, te szabadítod meg a királyleányt!</p>
<p>Az inas megfogadta a lova szavát, vágtatott a tenger felé. Ekkor
már ott volt a király leányával, s népségével, az inasnak sem
kellett több, felkért egy embert, hogy ha a viaskodásban lankadni
fog, a tarisznyájában levő vízzel hintse meg.</p>
<p>Nem sokat kellett várni a Sárkányra, csakhamar kijött a
tengerből, hogy majd magával viszi a királyleányt, de az inasnak
sem kellett több, kiugrik a népgyülekezetből, elkezd viaskodni a
Sárkánnyal. Már több fejét levágta a Sárkánynak, mikor lankadni
kezdett, már-már veszedelemben forgott, mikor megbízottja elkezdte
behinteni tagjait a vízzel, mire sokkal erősebb lett, mint azelőtt
volt s a Sárkányt legyőzte. <span class="pagenum"><a name="Page_64"
id="Page_64">-64-</a></span></p>
<p>Ezt látva a királyleány, odafut s örömében lehúzván drága
gyűrűjét a vitéz hajára kötötte. A vitéz abban a szempillantásban
eltűnt, bement az istállóba, lehúzta a ruháját, dolgához látott. A
király hazajövén, felette örült leánya megszabadításán, de öröme
korai volt, mert másnap, hogy az inas kiment a tengerpartra a rút
állatot megnézni, eme szavakat hallotta:</p>
<p>– Mond meg királyodnak, a megöltnek az atyja izeni, hogy középső
leányát vigye ki neki a tengerhez!</p>
<p>Hazaérkezvén az inas, megmondja az izenetet; mire a király öröme
szomorúsággá vált s könnyes szemmel mondá középső leányának, hogy
készüljön a halálra.</p>
<p>A halálra készült leányt atyja vezeté a tengerpartra, hol a
Sárkány kijövetelét várták. Csakhamar kijött a Sárkány; de ott
termett a vitéz is, ki megbizottja segítségével legyőzte a
szörnyeteget.</p>
<p>Ez a királyleány is levette gyűrűjét és a vitéz hajába fűzé; a
vitéz ekkor is legott eltűnt.</p>
<p>Igy történt a király harmadik leányával is.</p>
<p>Egyszer, amint a leányok lefeküdni készülve, a konyhán
keresztülmentek, a legkisebb királyleány megpillantotta az alvó
inas hajában levő három gyűrűt, de nem árulta el testvéreinek,
hanem, mintha mit sem látott volna, lefeküdt velök.</p>
<p>Másnap alig hogy felvirradt, a legkisebb királyleány szépen
felöltözködve bement atyjához s elkezdett neki könyörögni:
<span class="pagenum"><a name="Page_65" id=
"Page_65">-65-</a></span></p>
<p>– Atyám, kedves, drága atyám! mindeddig semmit sem kértem tőled,
most alkalmatlankodok először kérésemmel, de kérlek mindenre, meg
ne vesd kérésemet! Házunknál régóta inaskodik a konyhában egy szép
fiúcska, jutalmazd meg őt!</p>
<p>Atyja kihallgatván kérését, azonnal mesterszakácsnak tette az
inast. A fiú ezután remeket csinált, szépet s mikor remekét bevitte
a király elé, szokás szerint sipkáját nem vette le; de a legkisebb
királyleány nem hagyott neki békét, hogy csak vegye le a sipkáját,
mit a király parancsára meg is kellett tennie. Ekkor a többi
királyleány is reá ismert a gyűrűjére, melyet megszabadulásukkor az
inasnak adtak. Legnagyobb öröme volt a királynak, hogy sikerült
neki a vitéz szabadítót feltalálni; örültek a leányok is.</p>
<p>A király, hogy megmutassa jószívűségét, legkisebb leányát adta
neki feleségül. Tartottak azután oly lakodalmat, hogy hét országra
szólott s minthogy már elöregedett az öregkirály, átadta a
királyságát neki.</p>
<p>Az új király a szép királynéval a legboldogabban élt. Egyszer
azt mondta a feleségének, hogy kimegy a tengerpartra, megnézi a
leölt állatok csontjait.</p>
<p>Amint odaért, látott egy Vénasszonyt az állatok csontjait
szedegetni. Mikor már a Vénasszony zsákja tele volt, arra kérte a
királyt, hogy adja fel a vállára.</p>
<p>A király mi rosszat sem gyanítva, leugrott lováról, feladta a
zsákot; de alig fordult meg, vízzel látta magát bekerítve.
Akármerre nézett, mindenütt <span class="pagenum"><a name="Page_66"
id="Page_66">-66-</a></span> víz volt, csak egy kis keskeny út
vezetett egy viskóhoz. Mit volt, mit nem volt tenni, bement a
viskóba, hol ama asszonyt pillantá meg, kinek a vállára feladta a
zsákot.</p>
<p>A Vénasszony a legszebben fogadta, megköszönte jószívűségét,
viszonzásul három aranyhajszálat adott neki, de oly feltétel alatt,
ha az egyiket a lova nyakára, a másikat a kutyájáéra, a harmadikat
pedig a kardjára köti.</p>
<p>Alig hogy megtette amit az asszony mondott, lova, kutyája,
kardja kővé vált, őt pedig az ereje elhagyta, mit az asszony
felhasznált, levágta a király fejét.</p>
<p>Testvére ezalatt összejárta már a félvilágot, de állásra szert
nem bírt tenni, visszament a fához, hol látta, hogy testvére kése
kiesett a fából, miről megtudta, hogy testvére nincsen életben.</p>
<p>Nem vette tréfára a dolgot, azonnal megindult azon az úton,
melyen a testvére és csakhamar elérkezett abba a városba, éppen a
királynéhoz. A királyné azt gondolta, hogy a férje jött haza; mert
valamint ő hasonló volt férjéhez, úgy a lova és kutyája is hasonló
volt lovához és kutyájához, azért is a királyné édes szavakkal
szólítá meg a belépőt:</p>
<p>– Ugyan kedvesem, hol jársz oly soká, engem itt hagysz magamra
hagyatva; azt gondoltam, hogy valami szerencsétlenség történt
veled, talán megtetszettek a csontok? és ha máskor elmégy a
tengerhez, ne nézd azokat oly soká! <span class="pagenum"><a name=
"Page_67" id="Page_67">-67-</a></span></p>
<p>Az ifjú mindjárt gondolta, hogy a testvérének a felesége; azért
úgy tetette magát, mintha a férje lett volna.</p>
<p>Ott hálván, másnap reggel mondá a királynénak:</p>
<p>– Kedves nőm, csak egy pár óráig kimegyek sétálni, nemsokára
itthon leszek.</p>
<p>Felült tátos lovára, elvitte magával a kutyát is, vágtatott a
tengerparthoz. Amint odaérkezett, lát egy asszonyt csontokat
szedegetni zsákba, ki minekutána teleszedte volna a zsákot,
elkiáltja magát, hogy menne és felemelné neki a zsákot a
hátára!</p>
<p>Ki is leugrott lováról és kívánságát teljesítette. Amint ezt
megtette, látja magát tenger közepén állani és csak egy keskeny
ösvényt egy gunyhó felé vezetni; így tehát nem volt más mit tenni,
mint a gunyhó felé menni, hol megpillantott egy Vénasszonyt, kinek
jó napot kívánván, belépett a gunyhóba és ott látta a testvérje
feltámasztott kutyáját, lovát.</p>
<p>Az asszony mit sem sejdített, így szólt az ifjúhoz:</p>
<p>– Szeretett ifjú, vegye el e három hajszálat és kösse lova,
kutyája nyakára és kardjára.</p>
<p>Az ifjú sokkal okosabb volt testvérénél, nem fogadta szavát és
kívánságát nem teljesítette; hanem az asszony szemeláttára ellökte,
ki ezt látva nagyon megijedt, képe egész sápadt lett.</p>
<p>Akkor mondta az ifjú:</p>
<p>– Nemde, félsz, remegsz; mert bűnösnek érzed magad, nem mersz
szembenézni, mi a rossz lelkiismeret tulajdona. Azt gondolod, hogy
én nem ismerem <span class="pagenum"><a name="Page_68" id=
"Page_68">-68-</a></span> ezt a lovat és ezt a kutyát? Csalatkozol;
mert nézd meg jól lovamat és kutyámat, azt fogod tapasztalni, hogy
hasonlók egymáshoz; azért mondom és parancsolom, hogy szedd össze
minden boszorkányerődet és testvéremet, kit te vakmerősködtél
életétől megfosztani, azonnal hozd életre; mert különben halállal
halsz meg!</p>
<p>Az asszonynak volt egy bűvös szekere, melyre ha valakit tettek,
egy darabig fel és lefelé húztak, ha holt is volt, azonnal
feltámadt. Látván pedig következő veszedelmét, elővette a kocsit,
reátette a levágott nyakú királyt, odaillesztve a fejét a nyakához,
egynéhányszor fel- és lehúzta, mire a király felébredt.</p>
<p>– No most vezess ki bennünket a szárazföldre e víz hullámai
közül.</p>
<p>Az asszony azonnal engedelmeskedett.</p>
<p>Mikor pedig a szárazföldre értek, akkor a kardjával levágta az
asszony fejét: attól tartva, hogy valaha fiait feltámasztja és így
rajtok boszút áll, a kis szekeret magukkal elvitték.</p>
<p>Mikor hazafelé indultak, a király elbeszélte vitéz tetteit és
gyászos sorsát; az első pedig csupán szerencsétlenségét és kérdezte
tőle, mikép jött arra a gondolatra, hogy elmenjen a tengerparthoz
megkeresni őt.</p>
<p>Ez pedig elmondta neki, hogy sok barangolás után végre eljutott
a fához és ott látta a kését a földön fetrengeni.</p>
<p>– Azért is mindjárt azon az úton mentem, amelyen <span class=
"pagenum"><a name="Page_69" id="Page_69">-69-</a></span> te
elindultál és mihelyest beértem a városba, a király lakására
mentem.</p>
<p>Itt elmondta a feleségével való viszonyát.</p>
<p>– Végre az ottani meghálás után idefutottam.</p>
<p>A király hallván, hogy ott hált, felette megbosszankodott és
előbbi haragja miatt testvérét megölte, a kutyát pedig és a lovat
magával vitte a kastélyba.</p>
<p>Hogy belépett a kastélyba, a királyné felette örvendett, hogy
férjét megláthatta, noha szemrehányások sem hiányoztak, hogy ismét
nem tartotta meg a szavát. A király azonban megmondta, hogy nem ő
volt, aki a mult éjjel itt a kastélyban hált, hanem a testvére.</p>
<p>– Kit is azért, hogy nem mondta magát testvérjének nálad, az
úton megöltem.</p>
<p>Azután elbeszélte gyászos történetét, a fájdalmakat, melyeket
szenvedni kellett és testvérje általvaló feltámasztását.</p>
<p>A királyné ezeket hallva, nagyon sajnálkozott sorsán; de
testvérjét is sajnálta; azért kérdezte, hogy nem tudna-e valami
módot, mely által életre lehetne hozni!</p>
<p>– Dehogy nem – felelte a férj – van énnekem oly szekerem, melyre
ha a holtat ráfektetik, fel s alá húzzák, azonnal feléled.</p>
<p>A királyné megkéré férjét, hogy tenné meg azt kedvéért. A király
teljesíté kívánságát, felült a lóra, elővette a kocsit, elment a
testvérjéért, a kocsira tette, <span class="pagenum"><a name=
"Page_70" id="Page_70">-70-</a></span> fel s alá húzta egy darabig,
fölébredt s bevitte a királyi palotájába.</p>
<p>Amint bevezette testvérét, a királyné felette örült, hogy férje
haláltól megszabadítóját szemlélhette. Az öreg, volt király középső
leányát adta neki nőül, melyre a fiú szüleit is meghívták. Akkor
oly mulatságot adott a király, milyent még akkoráig a világ nem
látott.</p>
<p>Ekkor megmondta az idegen fiú, ki légyen születésére nézve,
tudnillik, hogy annak a hegyalatti királynak a fija volt, ahonnét
ama sok kincset kihordták; de az anyja mostohasága miatt annak egy
megbízottja által odavitetett a fához és ott hagyták őtet.</p>
<p>Ezek után boldogul éltek s élnek ma is, ha meg nem haltak.</p>
<p class="center">(Ipolyi A. gyüjteményében 55. sz. Furdek F,
gyüjt. Debreczen.)</p>
<h3>12. A három fiú.</h3>
<p>Három szegény fiúnak elhalván szülei, szétosztozkodtak apjok
után maradt örökségen. Mindegyik kapott egy oroszlánt, egy medvét,
s egy farkast.</p>
<p>Együtt elindulván, egy erdőn keresztül néhány napig mendegéltek,
míg végre három útra nem oszlott fel útjok. Itt a legöregebb
fölszólította testvéreit, hogy válasszanak magoknak útat, ő
szívesen megy azon az úton, amelyik neki marad.</p>
<p>Elhatározták, hogy mindenki szúrja a kését a <span class=
"pagenum"><a name="Page_71" id="Page_71">-71-</a></span> földbe s
ha valamelyiküket szerencsétlenség éri, kése véres lesz ekkor a
másik kettő segítségére megy.</p>
<p><i>Ezután ősi szokás szerint megvagdalták az arcukat s egymás
vérét megízlelték, útnak indulának.</i></p>
<p>A legfiatalabb a jobbra vezető utat választván magának, beért
egy városba, hol fekete posztóval beterített királylakásra s
templomra talált. Tudakozódás után megtudta, hogy a vár
kisasszonyát a következő napon egy tizenkétfejű Sárkány déli
tizenkét órakor meg fogja enni, ha csak nem találkozik valaki, aki
a Sárkányt legyőzi.</p>
<p>Amint ezt a legfiatalabb testvér meghallotta, azonnal
jelentkezett, hogy ő a Sárkánnyal megvív; mire örömriadás tört ki
az egész udvarban, mert reményük kecsegtette őket, hogy ha tizenegy
ifijút megevett a Sárkány, talán a tizenkettediknek sikerül őt
megölni. Mindnyájok áldását megnyerve, elért a lélekválasztó
helyre, hol a Sárkányt meggyőzvén, nyelvét és szemét kiszedvén,
távozott.</p>
<p>A nép örömriadással követte őt s a királykisasszony alig várta,
de ő eltűnt, hogy testvéreitől bizonyos hírt hallhasson.</p>
<p>Alig ért a tetthelyre, látta, hogy a középső kés véres.</p>
<p>Elindult tehát a középső úton állatjaival s egy gunyhóhoz érve,
reggel tüzet rakott. A gunyhó a Vasorrúbábáé volt, mikor a
Vasorrúbába jött hazafelé, már messziről kiáltott, hogy fázik,
engedjen neki helyet melegedni s mert az állatoktól félt, adott
neki <span class="pagenum"><a name="Page_72" id=
"Page_72">-72-</a></span> egy vesszőt, hogy üsse meg vele
állatjait, majd megszelídülnek, mit meg is tett s legnagyobb
csodálkozására kővé váltak az állatok.</p>
<p>Ekkor a Vénbanya könnyen bánt az ifjúval, megfogta s föld alatt
levő tizenkét szobáján keresztül vezetvén, melyben arany, ezüst s
embertetem volt nagy kádakban, egy pincébe értek, hol a Vénbanya az
ifjút megabroncsolta s tizenkét lakatra kötötte.</p>
<p>A legidősebbik testvér egy királyhoz beszegődvén, sok pénzt
szerzett magának, minek segítségével országokat járt be.</p>
<p>Végre egy hegyen állapodott meg, ahol három Ördögfira bukkant,
mindhároman atyjoktól maradt örökségen osztozkodának. Az egyik
örökség egy <i>ostorból</i> állott, mellyel ha valaki egyet
csattant, azonnal 175 föld alatt levő lélek jelent meg.</p>
<p>A másik örökség oly <i>bocskorból</i> állott, melyet ha valaki
felhúzott s e bűbájos szavakat mondta melléje:</p>
<p>– Ip, hop, ahol akarok, ott legyek!</p>
<p>Azonnal ott volt, ahol akart lenni.</p>
<p>A harmadik <i>bot</i> volt, mely csupa kígyófejekből állván,
mérget szórt a tulajdonos ellenségére s így megölte, barátjait
pedig, ha halva voltak is, képes volt feltámasztani.</p>
<p>E három Ördög megválasztván őt békebírónak, elküldte őket a
legközelebb eső hegyre, hogy amelyikőjük hamarabb odaér hozzá, azé
lesz az örökség. <span class="pagenum"><a name="Page_73" id=
"Page_73">-73-</a></span></p>
<p>Míg ezek odajártak, felhúzta a bocskort, elmondta a bűbájos
szavakat, hazafelé indult.</p>
<p>Az Ördögök mikor észrevették, hogy megvannak csalva, az egyik
forgószéllé, másik menykővé, harmadik viharrá változott s nyomban
követték őt, ekkor az ostorral egyet csattantott, az egész föld
remegett belé s azonnal megjelent a 175 föld alatt levő lélek,
kérdezvén:</p>
<p>– Mit parancsolsz, uram!</p>
<p>– Azt parancsolom, hogy a három Ördögöt azonnal hozzátok ide
megkötözve, hogy senkinek se árthasson!</p>
<p>Abban a pillanatban ott állottak a megkötözött Ördögök.</p>
<p>– Most csináljatok nekik szarvakat pörkölt tollú seprőből,
farkat medvebőrből s esküdtessétek meg őket, hogy többé soha utánam
nem fognak jönni!</p>
<p>A parancsot teljesítették, a szellemek eltűntek.</p>
<p>Az ifjú ezután, hogy egy erdőben sétált, séta közben egy
emberfejből kirakott s csak egy emberfej nélkül szűkölködő
kastélyra akadt. Ide bemenvén, egy Vénbanyához szegődött lovakká
átkozott huszonnégy leánya őrzésére. Az esztendő három napból
állott; csakhogy úgy egyeztek meg, hogy ha az ifjú kötelességét nem
bírja teljesíteni, a fejét veszti, ellenkező esetben kérhet amit
akar, a Vénbanyának meg kell adnia.</p>
<p>Az első nap egy erdőt adott neki kivágni, azt <span class=
"pagenum"><a name="Page_74" id="Page_74">-74-</a></span>
felszántani, bevetni, learatni, kicsépelni, a levágott fából malmot
készíteni, egy forrásból reá patakot vezetni, a malmon megőrölni a
gabonát s huszonnégy leányának belőle kalácsot sütni.</p>
<p>A fiú egész nap aludt a Vénbanya örömére, csak estefelé
csattantotta meg ostorát s parancsolta meg embereinek a nehéz munka
végzését, mit ők azonnal véghez is vittek.</p>
<p>Másnap a Vénbanya szerfelett mérgelődött reá s még nehezebb
munkát végeztetett. Volt ott közelében egy istálló, melyben ezer
esztendőtől fogva tizenkétfejű Sárkány lakott; senki sem volt képes
csak az istálló felé is közeledni, mert azonnal széttépte volna.
Ezt az istálót parancsolta kitisztítani, a Sárkányt megölni,
vérével s ganajával a földet megtrágyázni, nyelvét és máját
leányainak pecsenyéül elhozni s az istálló helyére tizenkétemeletes
kastélyt építeni.</p>
<p>Hasonlóképen ostora segedelmével tette meg ezt.</p>
<p>Már csak egy nap volt hátra s a Vénbanya féltette huszonnégy
lakat alatt zárt tátosát, mert erre fájt a foga az ifjúnak.
Előhívta tehát leányait s előre halállal fenyegeté őket, ha agyon
nem rugdalják az ifjút; azután kiadta a parancsot:</p>
<p>– Holnap tizenkét órakor megfejed leányaimat s a tejben
megfürdöl!</p>
<p>Az ifjú felhúzván bocskorát, fölkereste a Nap, Hold és Szél
anyját, megnyerte pártfogásukat, erre a Nap forróságával a
huszonnégy leányt annyira <span class="pagenum"><a name="Page_75"
id="Page_75">-75-</a></span> fékentartotta, hogy meg sem tudtak
mozdulni. A Hold és Szél kihúzták a tej forróságát s a benne
megfürdött ifjú ezerszer szebb lett, mint azelőtt volt.</p>
<p>Ezt látván a Vénbanya, kedve kerekedett megfürödni a tejben, de
a Nap beleihlette a forróságot, mire a tej kalamásszá
változott.</p>
<p>Ekkor a legény fölmentette a huszonnégy leányt az anyai átok
alól, kiszabadítván a huszonnégy lakat alatt levő tátost s a
leányoknak adván a kastélyokat lakóhelyül, felült a tátosra s egy
városba jött, hol bement a vendéglőbe.</p>
<p>Újság felől tudakozódott. Mindjárt tudtára adták, hogy az ott
élő királynak a leánya a közellevő üveghegyekre kitetette
kisasszonypártáját, gyűrűjét s minden menyasszonyi készületét annak
jutalmául, aki azt lóháton le tudja onnan venni. Számtalan herceg
törekvése sikertelen volt már eddig, az ifjú azonban tátosával réz
hercegruhába öltözött, fölrepült a fellegekbe, majd
nekikanyarodván, elvitte s elrepült anélkül, hogy valaki tudta
volna kilétét.</p>
<p>A király családja nagyon kiváncsi lett megtudni az ifjú nevét s
hogy reájöjjön, szebbnél szebb kisasszonyi ajándékokat rakott
oda.</p>
<p>Ekkor ezüst, harmadszor pedig arany ruhába öltözve vitte el az
ajándékokat anélkül, hogy valaki megtudta volna kilétét.</p>
<p>Ekkor a királykisasszony nagyon elszomorodott és nagy ajándékot
tűzött ki annak jutalmul, aki fölfedezi mátkáját. <span class=
"pagenum"><a name="Page_76" id="Page_76">-76-</a></span></p>
<p>Az ifjú visszaemlékezve testvéreire, felkötötte bocskorát s
tátosával együtt a földbe beszúrt késeknél termett, hol látván,
hogy két kés véres, a középső útat választván előbb, a Vasorrú
boszorkányra akadt. Addig kényszerítette a Vasorrút, míg testvérét
kővé vált állatjaival fel nem támasztotta, mire az állatok azonnal
szétszaggatták a boszorkányt.</p>
<p>Ekkor együtt mentek a harmadik testvér felkeresésére s hosszú
útjok után egy földalatt levő barlangra akadtak, hova bemenvén, e
föld alatt levő világban különféle rettenetes állatokkal kellett
előbb megvívniok, míg végre egy barlang előtt testvérök darabkákra
szaggatott testére rá nem akadtak. A legidősebb elővette bűvös
pálczáját s feltámasztotta, ki azután elbeszélte testvéreinek a
huszonnégyfejű Sárkánnyal való küzdését s reábírta őket, hogy vele
mentek megölni a szörnyeteget.</p>
<p>A Sárkányt egy szempillantás alatt tönkretehették volna, mégis
viaskodásba bocsájtkoztak, hogy erejöket megpróbálják. Különféle
fegyvereket készítettek tehát hamarjában s úgy győzték le a
Sárkányt.</p>
<p>A Sárkány barlangjában továbbmenvén, szép rónaföldre értek, hol
arany, ezüst és réz vár vala látható. Mindegyik várban háromszáz
szoba volt, minden szobában hét ablak, az aranyvárban pedig
huszonnégy lakat alatt egy királyleány, kit a Sárkány hozott ide. A
pinczében arany, ezüst s embervér vala látható. <span class=
"pagenum"><a name="Page_77" id="Page_77">-77-</a></span></p>
<p>Egy pinczében megabroncsolt vastag embert találtak, ki tőlök
pohár bort kért. Adtak neki hét pohár bort, mindegyik pohárra egy
abroncs pattant szét, mikor pedig kiszabadult, felszedte a
sárkánynyelveket, elment a fekete posztóval bevont város
királyához, bejelenté magát, hogy ő szabadította meg a
királyleányt.</p>
<p>A királykisasszony nem akart hozzá menni feleségül, de szülei
reáeröltették.</p>
<p>A testvérek megosztozkodtak. A középső kapta az aranyvárat a
benne levő királykisasszonnyal és az ostorral; a legidősebb a
tátosát, az ezüstvárat s kígyópálczát; a legifjabb a rézvárat s a
bocskort.</p>
<p>Ezután elment mindegyik kedvesét felkeresni.</p>
<p>A legifjabb eljutott a feketeposztós városba, hol először a
farkast, azután a medvét küldte el levéllel a királykisasszonyhoz,
de ezeket az ajtónállók elzavarták, majd az oroszlánt küldte el, az
oroszlán el is hozta a választ s az ifjú megjelent és állatjaival a
háládatlan embert szétszaggattatta.</p>
<p>A legidősebb, hogy hazaért, mátkáját halva találta; már három
éve, hogy meghalt bánatában, de ő feltámasztotta kígyóktól rezgő
botjával.</p>
<p>Ezután ellakták a lakodalmat mind a hárman s most is boldogul
élnek, ha meg nem haltak.</p>
<p class="center">(Ipolyi A. gyüjteményében 143. sz. Nyitra.)
<span class="pagenum"><a name="Page_78" id=
"Page_78">-78-</a></span></p>
<h3>13. A Garabonczás és a Sárkányok.</h3>
<p>Volt egykor egy igen dús úrnak szép és nagy kiterjedésű majorja,
melyben nagyobbrészt juhokat tartott.</p>
<p>Majorjától nem messze egy erdő végében feküdt egy mély tó; ennek
az egyik oldalát erdő, a másikat pedig igen jó legelő környékezte.
Mikor ezen legeltek a juhok, bőven adtak tejet; azért a juhász a
nyájat többnyire a tó partjára hajtotta; de valahányszor
idehajtott, a nyáj mindig fogyott. A számadó kérdőre vonta a
juhászt:</p>
<p>– Mi oka, hogy valahányszor az erdőfelé és a tó körül jár,
mindig néhány juh hijával jön haza?</p>
<p>A juhász nem tudta okát adni, ezért a számadó szigoruan a
lelkére kötötte a juhásznak, hogy éber szemmel legyen, valahányszor
az erdőnek és a tónak tart. A juhász figyelt, de eredmény nélkül.
Estére hazaérkezvén, megolvasta a juhokat, ismét híjuk volt.</p>
<p>Hogy a számadó meggyőződjék, mi van a dologban, maga is kiment a
nyájjal, a juhásznak pedig meghagyta, hogy arra terelje a nyájat,
amerre járni szokott, maga meg egy fára ment fel, honnan mind a
tavat, mind az erdő szélét jól láthatta. A juhok legelnek, a
számadó vigyáz, néz, hogy a szeme majd kidülled s nem vesz észre
semmit. Már únni kezdte lesőhelyét, mikor a juhok a tóra mentek
inni s a víz kezd mozogni és észrevehetetlen sebességgel két juh
<span class="pagenum"><a name="Page_79" id=
"Page_79">-79-</a></span> a tóba vesz, azután ismét kettő. Ezt
látván a számadó, nem tudta magának megmagyarázni, mi lehet az, ami
pusztítja a nyájat, végre egy gondolat villant meg agyában, melyre
egészen megijedt.</p>
<p>Azután hazamentek, de a juhásznak semmit sem szólott vacsoráig,
mikor elmondta, hogy a tóba Sárkánynak kell lenni, mire mindnyájan
megijedtek, kiváltképen mikor elbeszélte, hogy ő gyermekkorában
hallotta, hogy ha a Sárkány kipusztítja a nyájat: az embernek
fordul, mert megeszi az emberhúst is; azért ha itt nem akarunk
veszni mindnyájan, izenni kell a nagyságos uram ő kegyelmének, hogy
gondoskodjék, ha juhait és cselédjeit látni akarja, annál is
inkább, minthogy a Sárkánynak 4–5 juh csak annyi, mint az embernek
egy kenyérmorzsa.</p>
<p>E szóra belép egy Félrongyos, ősz szakállú, fonnyadt, kormosképű
idegen férfi könyvvel holna alatt; köszön és leül, aludttejet és
kenyeret kér, majd körültekint a ház népén és imígy szól:</p>
<p>– Ti féltek, de ne rettegjetek! Közel voltatok ugyan nyájastól
együtt a végpusztuláshoz; de megmentelek benneteket! Az okozott
kárt is megkapjátok, ha valamelyikteknek elég bátorsága lesz velem
jönni.</p>
<p>A juhász azonnal vállalkozott, elmentek. Mikor a tóhoz értek, az
Öreg rongyos felöltője alól kihúz három kötőféket s a juhász kezébe
adja, meghagyván neki, hogy aszerint cselekedjék, amint ő
parancsolja.</p>
<p>Szép holdvilágos idő volt, tizenegyre járt az idő, <span class=
"pagenum"><a name="Page_80" id="Page_80">-80-</a></span> az öreg
előveszi a könyvét és olvasni kezd. Mintegy félóra mulva mozog a tó
vize s a Sárkány nagy mérgesen húzódik ki belőle, mire a juhász
annyira megijedt, hogy még a kötőféket is kiejtette kezéből. Ezt
látván az Öreg, hirtelen felkapja a legerősebb kötőféket s
felkantározza a Sárkányt s a kötőfék végét az ujjára tekeri:</p>
<p>– Ez – úgymond – az Anyasárkány, még hét fiatal is van a tó
mélyében, azokat is ki kell olvasnom; hanem vigyázz, légy bátor,
mert ha félsz, mindketten ittveszünk; el ne mulaszd a felzablázást,
nekem ezt tenni félkézzel bajos; mivel a könyvet a kezemben kell
tartanom.</p>
<p>Ezután olvas az Öreg, hullámzik a víz, jön az egyik, jön a
másik. Az Öreg intésére a juhász felrakja a kötőfékeket s a végét a
kezében tartja a kötőféknek. Majd felül az Öreg az Anyasárkányra,
mellé a másikat fogja, a harmadikra pedig parancsolja a juhásznak,
hogy üljön fel és a kantárt jól tartsa a kezében.</p>
<p>Erre hirtelen támadt koromfekete felhőbe szálltak fel s
gondolatsebességgel mentek. A menésközben a szél lekapja a juhász
kalapját, a juhász arra kéri az Öreget, állanának meg, majd ő a
kalapját felveszi.</p>
<p>– Hohó, – mond az Öreg – hadd a kalapod, messzire van az tőled,
már száz mérföldet haladtunk, vissza nem mehetünk.</p>
<p>Útközben majd csendesen, majd ismét rettentő szélvészek között
mentek s mikor ennek az okát kérdezte a juhász, azt a választ kapta
az Öregtől: <span class="pagenum"><a name="Page_81" id=
"Page_81">-81-</a></span></p>
<p>– Most olyan emberek felett vagyunk, kik egykor megsértettek,
bűnhődjenek; most szegény, de jószívüek felett megyünk, ezeket
kímélnünk kell; ezek meg rengeteg erdők, melyeken keresztül a nap
sugára is csak ritkán hat, ritkuljanak hát!</p>
<p>Végre, mikor már oly közel jártak a naphoz, hogy majd
elolvadtak, egyszerre oly népfaj közé szálltak le, mely – hogy a
nap olvasztó melegét kiállhassa – Sárkányhúst hordoz nyelve vagy
holna alatt. A Sárkányhús jéghideg.</p>
<p>A Garabonczás megölvén a Sárkányokat, minden falatocskát
aranyért adott el s annyi pénzt kapott, hogy a juhász fel sem bírta
emelni.</p>
<p>– Vedd e pénznek kétharmadát, – mond az Öreg – ezzel a félelmed
meg az elkövetett kár is meglesz fizetve; én veled nem mehetek
vissza, más világtájékra kell sietnem. Ha hazatérsz, emlékezzél meg
rólam, ki a szegény, jószívű embereknek sohasem ártok.</p>
<p>Megmondván végre a juhásznak a legrövidebb útat, búcsút vett
tőle és eltűnt.</p>
<p>A juhász pedig fél évig való útazása után naptól egészen
megbarnítva ígért kincsével együtt haza vánszorgott, kifizette az
urának a kárt, mit a Sárkány okozott és mindaddig boldogul élt, míg
unokáin a Garabonczás jövendölését beteljesedve nem látta.</p>
<p class="center">(Ipolyi A. gyüjteményében 257. sz., de 256. sz.
alatt idézve Deák János gyüjt. Kecskemét.) <span class=
"pagenum"><a name="Page_82" id="Page_82">-82-</a></span></p>
<h3>14. Kóbor Jancsi.</h3>
<p>Hol volt, hol nem volt, elég az hozzá, hogy volt egy város és
annak déli részén volt egy roskadozott ház, melynek lakója egy árva
fiú volt, ki apja s anyja halála után egészen árván maradt. Neve
Kóbor Jancsi volt.</p>
<p>Ez a Jancsi, mivel a roskadozó háznál semmi örömet sem lelt,
tarisznyát akasztva nyakába, búcsút vett a kapufélfától, mely nem
is volt s így elindult a nagyvilágba, vagyis a szomszéd város felé.
Amint odaért, – éppen vásár volt – a vásár külső részén egy csapat
koldussal találkozott, kik – minthogy rongyos volt – könnyen
magukhoz fogadták s elszegődtették egy öreg vak koldus
vezetőjéül.</p>
<p>Ennél az öreg koldusnál hivataloskodott egy teljes álló évig. Ő
énekelte siralmas hangokon gazdája keserves énekét, miközben egy
alkalommal darab kolbászt kapott az útczán s anélkül, hogy
gazdájával tudatta volna, megette; azonban gazdája megérezvén a
kolbász szagát, Jancsit hűtlenséggel és csalással vádolva, jól
megpirongatta, mit Jancsi rossz néven vett.</p>
<p>Hogy tréfálja meg gazdáját? azon törte az eszét. Kapja magát, az
öreget magos kőfalhoz vezeti s elhiteti vele, hogy itt nagy árok
van, melyen át kell ugrani. Az öreg elhivén ezt, egész erejéből
nekifohászkodik, nagyot ugrik s hanyatt esik; ekkor kifakadván
Jancsi ellen, tudtára adta, hogy tovább nem kell, <span class=
"pagenum"><a name="Page_83" id="Page_83">-83-</a></span> mivel ily
gonoszságokat tesz. Jancsinak sem kellett több, még tréfát űzött az
öregből, azt mondá, hogy ő csak azt akarta megpróbálni: vajjon a
kőfal szagát megérzi-e az öreg? Jancsi már most, minthogy az öreg
elcsapta, feltette magában, hogy ezután szabad lesz, nem köti magát
senkihez; útját a mezőnek vette.</p>
<p>Amint itt járdalt össze-vissza, egy sereg czigányra akadt, kik
elterült társuk s egy puska felett siránkoztak. Jancsi amint
odaért, tüstént megkérdezte: mi a bajuk? mire azok feleltek,
hogy:</p>
<p>– Ezs a segíny dade, minthogy a hetvenhetedik nagyapja is
csimbalmos vólt, ezst a nagy fekete furulyát olyan nagyhangon
fújta, hogy utána vért köpött, egyet rugott és meggebedt.</p>
<p>Jancsi vígasztalta őket s nagy szemekkel vizsgálván a puskát,
mit eddig ő is csak nevéről ismert, megígérte, hogy ő majd keres
itt a rengetegben halálűző füvet, mellyel a dadét
fölébreszthetik.</p>
<p>Ekkor a puskát magához vevén, nekiindult a rengetegnek, mely
előtte setétlett. Jancsi alig tett fél mérföldet az erdőben, midőn
néhány éhes medve körülfogta, alig volt ideje egy fára felmászni,
mi azonban mégis sikerült. De a medvék nem tágítottak a fa alól,
már egy nap és egy éjjel ült Jancsi a fán és a medvék mégis alatta
voltak.</p>
<p>Végre Jancsi arra a gondolatra jött, hogy talán szabad volna
azokat agyonlövöldözni. Rálőtt a medvékre s egyet talált is. Ez
elkezdett ordítani, mire még több medve jött oda. Végre Jancsi
kifogyván <span class="pagenum"><a name="Page_84" id=
"Page_84">-84-</a></span> a töltésből, látta, hogy neki, ha
egyébként nem, éhen kell meghalni. Azonban Jancsit jó csillagzata
nem hagyta el, a negyedik nap reggelén, mikor az éhségtől már el
volt tökéletesen törve, hirtelen nagy lárma vonta magára figyelmét
s egynéhány izmos embert látott a fa alatt a medvékkel küzdeni.</p>
<p>Mikor az emberek a medvéket legyőzték, Jancsit levették a fáról
s egy közülök megkinálta a kulacs tartalmából. Míg ivott s ismét
magához tért, a körülötte állók haragosan kérdezték tőle, hogy hol
vette azt a puskát és tarisznyát, mely kedves fejöké volt? Jancsi
elmondta, mint jutott hozzá, de azok nem hitték, hanem Jancsit
megragadták, magokkal vitték, hogy vallassák, miképen jutott a
fegyverhez?</p>
<p>Jancsinak nem a legjobb helyzete volt, átlátta mindjárt hogy
eben kutyát cserélt. Ahelyett, hogy a kiéhezett Jancsit
jóltartották volna, félfenekű boros hordót hoztak elő, Jancsit
belepakolták, a másik fenekét is becsinálták, hogy itt kiéhezve
vallani fog. Igy töltötte el Jancsi az egész napot. Mindig
embereket hallott maga körül zajongani. Végre elcsendesedett
minden. Ekkor Jancsi teljes erejéből nekiesett a hordó fenekének,
hogy majd kirugja, de hiába, nem sikerült, végre bele kellett
nyugodnia sorsába.</p>
<p>Nem sok idő mulva valami mozgás vonta magára Jancsi figyelmét.
Úgy hallotta, mintha valami a hordóhoz dörzsölődzött volna.
Elkezdett tapogatni s a hordó oldalán levő lyukra rátalált, mely
durva szőranyaggal volt begyugva. Mindjárt gondolta, hogy
<span class="pagenum"><a name="Page_85" id=
"Page_85">-85-</a></span> az valami állatnak a farka, miben hogy
nem csalódott, mutatta a kivülről hallatszó ordítás s vonyítás és
hordajának sebes mozgása, melyet a farkánál megfogott állat
hegyen-völgyön vont maga után, mígnem végre erősen fához ütődött és
széthullott az egész hordó. Ekkor látta Jancsi erős paripáját: egy
jól megtermett farkas volt, melyet – minthogy fáradt volt –
sikerült Jancsinak a hordó darabjaival agyonverni.</p>
<p>Amint Jancsi ezen túlesett, nem törődve többé semmivel, útját
folytatta az erdőnek egy gyalogösvényen, mely nem sok idő mulva
nagy tűz közelébe vezette Jancsit, hol hatalmasan fegyverezett
emberek voltak.</p>
<p>A tűzön roppant üst volt, benne valamit főztek, melynek szaga
messziről csíklandozta Jancsi orrát. Amint közelebb jutott, a
bokrok közé leült, azonban csakhamar lompos eb rohant felé rémítő
ugatással, mit Jancsi észrevevén, hirtelen egy mellette levő fára
tette az irhát; de a kutyák megállottak a fa alatt s folyvást
ugattak, mire többen a tűz körül levő emberek közül felugráltak s
baltával, puskával közeledtek ahhoz a helyhez, ahol a kutyák
ugattak. Megvizsgálván a fát, a setétben mit sem találtak, egy
azonban rásütötte fegyverét a fára, mit sikoltás és zuhanás
követett s valami emberformát láttak magok előtt elterülni.
Odamentek, kérdezték kicsoda? ő azt felelte:</p>
<p>– Kóbor Jancsi. <span class="pagenum"><a name="Page_86" id=
"Page_86">-86-</a></span></p>
<p>– Jól van, ilyen-amolyan kóbor vagy, majd megtanítunk mi kóbor
nem lenni, úgy is tanyaőrzőre van szükségünk!</p>
<p>Azzal felkapták Jancsit, vitték a tűzhöz, hogy megnézzék:
életrevaló-e? Amint odaértek, látták, hogy a bal kezét találta a
golyó.</p>
<p>– Sebaj! – mondták – ebcsont összeforr s kitelik az a maga
foltjából! jöjj, egyél amit találtál!</p>
<p>Jancsinak semmi sem hangzott édesebben, mint az, hogy enni
hívták, mit ő minden szó nélkül elfogadott.</p>
<p>Miután ettek, mondák neki:</p>
<p>– No, fiú, minthogy jó csontos gyermek vagy, tüstént felavatunk
társaságunk tagjává, egyszersmind tanyaőrzővé; azért jer’ velünk az
esküt letenni.</p>
<p>Jancsi, mit volt tenni? engedett; csakhamar a setétben barlang
tűnt a szemébe.</p>
<p>Amint beléptek a barlangba, volt Jancsinak mit bámulnia, mert
falai fegyverekkel voltak berakva. Ebből a barlangból ajtó nyilt
egy másik barlangba, hol néhány véres tőke állott s a fal körül
mindenütt karóra húzott emberfejek.</p>
<p>A középső tőkére felállították Jancsit s felfogadtatták vele,
hogy soha el nem hagyja őket s ennek a helynek a védője lesz.
Jancsi igért mindent.</p>
<p>Ekkor ismét egy rejtélyes ajtót nyitottak fel, mely a harmadik
barlangba vezetett; itt látott Jancsi annyi kád aranyat, mennyit
álmodni sem tudott. <span class="pagenum"><a name="Page_87" id=
"Page_87">-87-</a></span></p>
<p>Míg Jancsi ezeket bámulta, felpattant ismét egy rejtekajtó,
amelyen a többiek bárddal kezökben lementek. Hosszú, fekete ruhába
voltak öltözve s magokkal feketén leplezett nőt hoztak fel. Amint
feljöttek, elkezdtek osztozkodni, hogy ki micsoda részét kapja
ennek a szerelmöket megvetett s most megáldozandó nőnek?</p>
<p>Jancsi megborzadt, mikor ezeket hallotta, de arczán semmi
változást sem mutatott s mikor kezébe tálat nyujtottak a vér
felfogására, mintha egész életét ily borzasztó dolgok közt töltötte
volna, hideg arczot vágott.</p>
<p>Azonnal előállott egy, ki elsőnek látszott a szörnyek között,
néhány rejtélyes szót mondva egy iszonyú csapással leütötte az
áldozandó fejét, mit egy másik, kinek a feje jutott, felkapott s a
belőle csorgó vért nagy kiváncsisággal szopogatta. A többiek
hasonlóképen, ki egy, ki más tagját vágta le a megáldozottnak.
Jancsinak szolgálatáért pár kanál vért adtak, mit neki
kénytelen-kelletlen meg kellett innia, a többit pedig magok itták
meg.</p>
<p>Néhány évet töltött már Jancsi ily borzasztó látványok között.
El nem szökhetett, mert iszonyú kutyák őrzötték a barlangot, köztök
a Csontrágó, mely minden áldozatcsontot felemésztett.</p>
<p>Ezek a kutyák egyedül csak a gazdának engedelmeskedtek,
felügyelőjük volt a Csontrágó, mely félig ember volt, félig pedig
lompos, fekete kutya. Jancsi mint már hű cseléd lakott a
barlangban; egyszer, <span class="pagenum"><a name="Page_88" id=
"Page_88">-88-</a></span> midőn mindnyájan elmentek, elhatározta
magában, hogy a rejtekhelyeket megnézi, főképen azt, ahonnan a
sóhajtások jönnek fel. Megnyomja a rejtekajtót, a nyomásra tűzzápor
borította el képét, de ő nem ijedt vissza; megnyomja máshol, ekkor
vér borította el; megnyomta a harmadik helyen, nagy zörejjel nyílt
fel. Jancsi lement a lépcsőzeten, mely vérrel volt befestve.
Lejjebb megy, ott vasketreczekben számos élő, de elhervadt nőt
talált; megáll egy előtt s kérdi, kicsoda és hogy jutott ide?</p>
<p>– Mi mindnyájan elcsábítva kerültünk e helyre. Én különösen, ki
a nem messze setétlő hegyen túl levő Tündérország királyának a
leánya vagyok, úgy jutottam ide, hogy egyszer, mikor kedves
virágaimat szedtem, a szép virágok után felmentem a Tiltotthegyre s
ott gyönyörű arczú, bájos hangú emberekkel találkoztam s amint
velök beszédbe eredtem, egy kikapta az övemből a varázsvesszőmet s
így annak erejét én nem használhattam, megragadtak s idehoztak erre
a borzasztó helyre. Azután megesküdtettek, hogy azt a vesszőt,
akárhogyan jutnék is hozzá, ellenök nem használom.</p>
<p>– Ne búsulj, szép királylány! – mond Jancsi – csak azt magyarázd
meg, hogy varázsvessződhöz hogy juthatok, segítek sorsodon!</p>
<p>– Az a vessző – mond a királylány – három ágú; egy ága vas,
másik ezüst, harmadik arany s bármelyik ágnak parancsolsz,
akaratodat teljesíteni fogja; de íme, vedd hozzá e bűbájos olajjal
telt üveget, <span class="pagenum"><a name="Page_89" id=
"Page_89">-89-</a></span> mellyel, ha használni akarod, kenyd
megsamit kívánsz, tüstént meglesz. Hogy pedig rajtunk segíthess, ha
megtalálod a vesszőt, menj tüstént atyámhoz, őt megtalálod a
Tiltotthegyen túl levő Tündérországban, melyet három erdő kerít. A
legszélső: vas, a középső: ezüst, a belső: arany. A varázsvessző
ágainak rokonai mindenütt szívesen fogadnak, de siess, hogy észre
ne vegyék távollétedet, mert akkor bizonyosan tudni fogják, hogy a
varázsvesszőt használtad. Mindenik erdőből végy egy gallyat, ezek
bizonyítják hogy éntőlem mentél oda.</p>
<p>Jancsi megjegyezvén a mondottakat, elkezdte keresni a
varázsvesszőt. Végre megtalálta egy pénzes kád fenekén. Tüstént
használni kezdte az utasítás szerint.</p>
<p>Jancsi, amint az erdőkhöz ért, mindegyikből egy gallyat tett a
tarisznyájába. Mikor kiért az aranyerdőből, nagy várost látott maga
előtt feketébe vonva. Amint ezt bámulta, három Tündér jelent meg
előtte. Kettő karonfogta s úgy vezette a király elébe.</p>
<p>Itt bezzeg volt Jancsinak mit bámulni. A király egész feketében
volt, csak a fején volt csillogó korona. A király arczát öröm
futotta el, mikor Jancsi előadta idejövetelének czélját, tüstént
rendeletet adott ki az Óriások hadának, hogy induljon. Jancsi a
varázsvessző erejével hirtelen honn termett s a varázsvesszőt
visszatette helyére. Le akart menni a Tündérnőhöz, de amint a
rejtekajtóhoz ért, nagy zajt hallott <span class="pagenum"><a name=
"Page_90" id="Page_90">-90-</a></span> kivülről. Visszament s
látta, hogy gazdái jöttek haza rabolt nőkkel. Amint a rejtekajtót
megnyomja a rablók feje, az tüzet okádva panaszolja, hogy rajta
erőszakot követtek el. Az emberevők Jancsira gondolva, megfogták,
megkötözték, hogy forró szurokban főzik meg elevenen.</p>
<p>Már égett a szurokkal megtöltött üst alatt a tűz s vitték
Jancsit is, hogy az üstbe tegyék, mikor egy iszonyú fa tövestől az
üstre hullott és szétvágta, kettőt pedig a Jancsit vivők közül
agyonütött.</p>
<p>Azonnal feltűnt egy Óriás, kezében egész szálfa buzogánnyal,
utána az Óriások hada, mindnyája földből felvont szálfával
fegyverkezve. Az emberevők rögtön a varázsvesszőt keresték, de nem
találták, mert Jancsi arról előre gondoskodott.</p>
<p>Végök volt; az Óriások csak úgy roppantották őket össze,
nekiestek a barlagnak, szétszórták, feltörték a titkos rejteket, a
foglyokat kiszabadították.</p>
<p>A Tündérleány előtt leborult az egész Óriáshad, megjelent maga a
Tündérkirály is.</p>
<p>Jancsi mindezt úgy nézte, mintha csak álmodná, csak akkor
ocsúdott föl, mikor a Tündérlány azt mondta, hogy méltóbban Jancsit
jótettéért meg nem jutalmazhatná, mintha annak a szívét és a
szerelmét odaadja.</p>
<p>Jancsi az örömtől majd elolvadva, elfogadá a Tündérnő kezét,
elment Tündérországba s ott most is él, ha meg nem halt.</p>
<p class="center">(Ipolyi A. gyüjteményében 521. sz. Kiss Lajos
gyüjt. Turkeve.) <span class="pagenum"><a name="Page_91" id=
"Page_91">-91-</a></span></p>
<h3>15. Tündér Ilona és Argyilus.</h3>
<p>Volt egyszer egy király és ennek volt három fia. Ennek a
királynak volt egy almafája, amelyen aranyalmák termettek; sőt oly
különös volt, hogy éjjel virágzott s meg is ért az alma minden
éjjel. Igy a király gazdagsága napról-napra annyira szaporodott,
hogy oly gazdag király nem volt az egész világon.</p>
<p>Egyszer azonban a király szokása szerint kiment sétálgatni korán
reggel gyönyörűséges kertjébe s nagy meglepetésére az aranyalmáknak
a hűlt helyöket lelte csak. Igy történt ez más-, harmad- és
negyednapra.</p>
<p>Ekkor a király összehívta az egész udvart, elmondta a
történteket s kihirdeté, hogy ha oly ember találkozik, aki az
aranyalmákat megőrzi, fele vagyonát megkapja.</p>
<p>A leghívebb őröknek sem kellett egyéb, odaállítottak az
almafához, azonban hiába volt minden, mert éjféltájban mély álom
ereszkedett reájok és alig mult el egy negyedóra, mire fölébredtek
s íme! az aranyalmák eltüntek.</p>
<p>Egyszer azután a tanácskozásban felszólalt a három herczeg és
megjelentették, hogy ők meg fogják őrizni az aranyalmát.</p>
<p>Legelőször is a legidősebb ment őrködni. Vele is ugyanaz
történt, mi a többivel. A középső sem járt jobban. <span class=
"pagenum"><a name="Page_92" id="Page_92">-92-</a></span></p>
<p>Végre a legkisebb vállalkozott reá. Legelőször is tabakkal jól
megtömött aranyszelenczét gyugott a zsebébe, azután ment az almafa
alá leülni.</p>
<p>A holdvilág kellemesen világított Argyilus szép arczára, most
érezni kezdte, hogy az álom össze akarja szemét húzni, azonnal
egyet szippantott, szemét jól megdörzsölvén, nagyokat prüsszentett.
Másodszor is nagyot szippantott a tabakból, még egyszer
megdörzsölvén a szemét, így állt néhány perczig, egyszer halk
suttogást hallott, föltekintett, feje fölött tizenkét hollót lát
repülni, kik egyenest az almafához tartanak, a tizenharmadik mint
vezér, előrerepült. Argyilus megkapja a tizenharmadik hollónak a
lábát s így szólt:</p>
<p>– Itt vagy, tolvaj!</p>
<p>Reátekint, látja, hogy karja közt gyönyörű szép leány fekszik,
arany fürtei eltakarják alabástromfehér vállát. Egész meg volt
lepve.</p>
<p>– Ki vagy te, szép tolvaj? Én többé soha el nem eresztelek,
maradj nálam!</p>
<p>– Én Tündérszép Ilona vagyok, ezek pedig – a tizenkét hollóra
mutatván – játszótársnőim. Mulatságból minden este iderepülünk és
az aranyalmákat leszedjük. Mulatságból nálad maradnom nem lehet,
ámbár megvallom, hogy te vagy az, kit soha felejtenem nem lehet,
csak téged szeretlek!</p>
<p>– Maradj nálam, Ilonám! – esdekelt Argyilus – én nálad nélkül
nem élhetek!</p>
<p>– Nálad maradnom nem lehet, azonban vedd <span class=
"pagenum"><a name="Page_93" id="Page_93">-93-</a></span>
igéretemet, hogy ezentúl mindennap el fogok jönni, de almáid el nem
viszem; azért légy itt, ha látni akarsz!</p>
<p>Most nagy robajjal elrepült a tizenhárom holló. Másnap az egész
udvar nagy csodálkozására az aranyalmák megvoltak. A király
herczegfija homlokát megcsókolta. Argyilus csak azt kérte atyjától,
engedje meg továbbá is őrködni az almafánál, mit atyja meg is
engedett.</p>
<p>Minden éjjel kiment Argyilus őrködni s Tündérszép Ilonával
mulatott.</p>
<p>Volt a király udvarában egy <i>Vénbanya</i>, ki is Argyilus
herczeget nagyon szemmel tartotta. A király kezdett kiváncsi lenni,
mi lehet az oka, hogy Argyilus annyira szeret az almafánál őrködni?
Történt egyszer, hogy a király magához szólítá a Vénbanyát s így
szólt hozzá:</p>
<p>– Látom, hogy Argyilus herczeget szemmel tartod, főképen akkor
vigyázz reá, mikor az almafánál őrködik!</p>
<p>A Vénbanya úgy tett. Egyszer, mikor Argyilus az almafához ment
őrködni, a Vénbanya a bokrok mögé bujt s másnap korán reggel azt
mondá a királynak:</p>
<p>– Meglestem Argyilus herczeget, alig birok szememnek hinni,
gyönyörűséges aranyhajú leánnyal láttam az almafa alatt ülni; holló
képében jött az almafára, úgy lett belőle aranyhajú leány.
<span class="pagenum"><a name="Page_94" id=
"Page_94">-94-</a></span></p>
<p>– Hazudsz, Vénbanya! – kiált fel a király – az nem igaz!</p>
<p>– De úgy van, felséges uram. Ha kell, holnap hozok jelt, hogy
megismerje, miszerint igazam van.</p>
<p>Másnap este, mikor Argyilus és Tündérszép Ilona egymással
mulattak, maguk sem tudták, hogy történt, mélyen elaludtak mind a
ketten. Ekkor előcsúszott a Vénbanya és egy aranyfürtöt levágott
Tündérszép Ilona hajából, azután lassan elment.</p>
<p>Felébredt Tündérszép Ilona, sírni, jajgatni kezdett; felédredt
Argyilus is.</p>
<p>– Mi bajod, kedves?</p>
<p>– Óh, Argyilus, élj boldogul, én téged soha többé nem látlak,
nálad nem maradhatok; a házadat tolvajok lakják, íme,
aranyfürteimből egyet elvágtak!</p>
<p>Ezzel megölelte Argyilust, ujjáról egy gyűrőt húzott le és
Argyiluséra gyugván:</p>
<p>– Ne! – úgy mond – erről megismer Ilonád akárhol.</p>
<p>Ezzel összecsapta kezét, hollóvá változott s elrepült.</p>
<p>Másnap reggel a Vénbanya megmutatta az aranyfürtöt a királynak,
ki igen elcsodálkozott és tüstént magához hívatta a fiatal
herczeget s így szólott:</p>
<p>– Édesfiam, testvéreidet már mind kiházasítottam, neked is
megjött az időd, hogy megházasítsalak; hatalmas herczegnőt kerestem
a számodra, azt hiszem, nem lesz ellenvetésed! <span class=
"pagenum"><a name="Page_95" id="Page_95">-95-</a></span></p>
<p>– Kedves atyám, én meg fogok házasodni, de csak úgy, ha én
magamnak keresek; találtam is: Tündérszép Ilona lesz az én
feleségem!</p>
<p>Megdöbbent a király a vakmerő kívánságon s bármint akarta
lebeszélni kívánságáról, nem lehetett; mi több, a fiatal herczegnek
nem volt nyugta, kardot kötött oldalára, elment Tündérszép Ilonát
keresni. Utána az egész udvar gyászba borult.</p>
<p>Már majdnem az egész világot összejárta Argyilus, de Tündér
Ilonának még a nyomára sem talált, mikor egy kis házhoz jutott, hol
Vénbanyára talált, kit egész bizalommal köszöntött Argyilus. A
széken ülő Vénbanya nagy csodálkozással kérdezé:</p>
<p>– Hol jársz erre, mikor ritkaság, ha ide madár repül is!</p>
<p>– Jó asszony, – mondá Argyilus – nem tudná nekem megmondani:
Tündérszép Ilona merre lakik?</p>
<p>– Nem biz’ én, édes fiam, de talán, ha hazajön az uram, a
<i>Nap</i>, az mindenüvé odasüt, az talán megtudja mondani, de bujj
el, mert ha meglát, felfal!</p>
<p>Erre elbujt Argyilus. Hazajött a Nap, belép a szobába,
elkezdi:</p>
<p>– Fi, fi, anyók, emberhús, büdös!</p>
<p>Erre kimászik az ágy alól Argyilus, szépen köszöntötte a
Napot.</p>
<p>– Szerencséd, hogy szépen köszöntöttél, máskép fölfaltalak
volna! Tündérszép Ilonáról nem tudok, de talán a <i>Hold</i> bátyám
fog tudni felőle! <span class="pagenum"><a name="Page_96" id=
"Page_96">-96-</a></span></p>
<p>Elment Argyilus oda is. Ott is úgy járt, mint a Napnál. Ez a
<i>Szélhez</i> utasította őt.</p>
<p>Odajutván, a beköszöntés éppen olyan volt, mint a Napnál,
kérdezvén tőle, nem tudna-e Tündérszép Ilona felől?</p>
<p>– Én – úgymond – nem tudok semmit, de nem messze tőlem, abban az
erdőben lakik az Állatkirály, az talán fogja tudni!</p>
<p>Ment, mendegélt Argyilus, már egészen beesteledett, úgy hogy
majd semmit sem látott, fölmászott egy fára, szétnézett, nem lát-e
valahol világot? Csakugyan messze távolságban észrevett egy kis
világocskát, hát egyenest nekitartott s el is érte a világocskát,
mely egy szép kastélyban volt.</p>
<p>Bekopog, kinyílik az ajtó és egy Óriás jön elébe, melynek szeme
a homlokán volt.</p>
<p>– Jó estét, felséges király, nem tudnál te nekem Tündérszép
Ilonáról valamit mondani: hol lakhat?</p>
<p>– Szerencséd, hogy így köszöntöttél, mint illik, másként
halálfia lettél volna! Én az Állatkirály vagyok, Tündérszép
Ilonáról nem tudok semmit, de talán állataim közül tud valamelyik
felőle!</p>
<p>Ezzel egyet füttyentett és az egész palota tele lett mindenféle
állattal. Megtette a király a kérdést, de nem tudott senki semmit;
végre előkullogott egy sánta farkas:</p>
<p>– Én – úgymond – tudok Tündérszép Ilona felől, a Fekete-tengeren
túl lakik, ott törték el a lábomat! <span class="pagenum"><a name=
"Page_97" id="Page_97">-97-</a></span></p>
<p>– Tehát vezesd ezt a herczegfit oda – mond a király.</p>
<p>A farkas azonnal elősántított, Argyilus ráült, mentek száz meg
száz esztendeig. Egyszer letette a farkas Argyilust.</p>
<p>– Már én tovább nem vihetlek, óda most már magad is el fogsz
találni, hiszen nincsen már messzire, csak száz eszetendőt kell
menni! – ezzel elbúcsúzott tőle és elsántikált.</p>
<p>Ment, mendegélt Argyilus, egyszer csak egy völgyet lát, mely
három heggyel van körülvéve, a völgyben három Ördög veszekedett,
odament, kérdezte tőlök, miért verekednek?</p>
<p>– Az atyánk meghalt s maga után ezt a <i>köpönyeget</i>,
<i>ostort</i> és ezt a <i>bocskort</i> hagyta. Ez a köpönyeg olyan
köpönyeg, hogy ha magadra veszed, a bocskort a lábodra húzod és
ezzel az ostorral egyet csattantasz és azt mondod: Hipp, hopp! ott
legyek, ahol akarok, ott vagy azonnal. Ezen nem tudunk mi
megegyezni!</p>
<p>– No, – mond Argyilus – majd elosztom én köztetek; hanem egyik
hágjon fel erre a hegyre, a másik arra, a harmadik amarra!</p>
<p>Az Ördögök felmentek, fölvette magára a köpönyeget és a
bocskort, az ostorral egyet csattantott, mondván:</p>
<p>– Hipp, hopp! ott legyek, ahol akarok, tudniillik Tündérszép
Ilonánál!</p>
<p>Azonnal egy kristálytiszta palota előtt termett. <span class=
"pagenum"><a name="Page_98" id="Page_98">-98-</a></span></p>
<p>Kitekintett Tündérszép Ilonának egy játszótársa, megismerte
Argyilust, beszaladt Tündérszép Ilonához:</p>
<p>– Nézd, itt megy Argyilus!</p>
<p>Mit Tündérszép Ilona lehetetlenségnek tartott, pofonvágta
játszótársát.</p>
<p>Jött a másik játszótársa, az is úgy járt, így jártak mind a
tizenegyen.</p>
<p>Argyilus bekopogott az ajtón, egy Vénbanya jött kinyitni; nagy
csodálkozással nézett Argyilusra:</p>
<p>– Hát itt vagy, Argyilus, aki meg fogod herczegasszonyunkat
szabadítani. Most nem mehetsz hozzá, gonosz Varázslótól most nem
lehetsz vele, csak éjféltájban, mert az az idő, amelyben szabadon
járhat; akkor, ha te háromszor megcsókolod, a Varázslónak nem lesz
hatalma rajtad. Most éppen jókor jöttél, mert nincs itthon, másként
halálfia lennél!</p>
<p>– Nem félek én tőle, – mondá Argyilus – megvívok én vele!</p>
<p>De a Vénbanya újra lefestette a Varázslót. Argyilus bemenvén
hozzá, selyem ágyat vetett neki, pompás vacsorát készített Argyilus
számára, mondván neki:</p>
<p>– Minden éjjel eljön ide Tündérszép Ilona, azért ne aludj
el!</p>
<p>E gonosz boszorkánynak volt egy sípja, melyet ha megfújt, akit
akart, elaltatott vele. Most is kihúzta a sípot, elfordulván, egyet
sípolt, ezzel Argyilus úgy elaludt, hogy azt sem tudta, hogy volt-e
a világon valaha! Éjféltájban eljött Tündérszép Ilona, meglátván
kedvesét, felkiáltott: <span class="pagenum"><a name="Page_99" id=
"Page_99">-99-</a></span></p>
<p>– Ébredj fel, kedvesem! három csók ártatlan szádból megszabadít
a kárhozattól!</p>
<p>De hiába, Argyilus fel nem ébredt az alatt az idő alatt. Amint
felébredt, mondta a Vénbanya:</p>
<p>– Itt volt Ilona, de te mélyen aludtál.</p>
<p>Ez így történt háromszor egymásután.</p>
<p>Egyszer amint a vén Boszorkány aludt, Argyilus meglátta a nyakán
a sípot, leoldotta s kiváncsiságból belefújt és íme, az egész
cselédség elaludt. Ekkor jött észre, hogy azért aludt ő olyan
mélyen, mikor a Vénbanya sípolt! Most a maga nyakára illesztvén a
sípot, a Boszorkány valahányszor fel akart ébredni, mindannyiszor
sípolt Argyilus. Igy volt éjfélig. Ekkor jött Tündérszép Ilona.
Argyilus háromszor megcsókolá és azonnal az egész vár ki volt
világítva, minden ajtó felnyílt, a vén Boszorkány elsülyedt.</p>
<p>Minekelőtte más ízben megcsókolta volna Argyilus Tündérszép
Ilonát, előbb tizenegyszer pofonvágta:</p>
<p>– Azért van ez, mivel te tizenegy játszótársad pofonvágtad,
mikor igazat mondtak!</p>
<p>Ilona ezt rebegte: Megérdemlem.</p>
<p>Ezzel kezére vette Tündérszép Ilonát, köpönyegét s bocskorát
felhúzta, ostorával egyet csattantott:</p>
<p>– Hipp, hopp! ott legyek, ahol én akarok, tudniillik az atyám
várában! – mi azonnal megtörtént.</p>
<p>Argyilus hatalmas király, Ilona hatalmas Tündér; ha meg nem
haltak, most is élnek.</p>
<p class="center">(Ipolyi A. gyüjteményében 32. sz. Hont v. megye.)
<span class="pagenum"><a name="Page_100" id=
"Page_100">-100-</a></span></p>
<h3>16. Tündér Ilona és a királyúrfi.</h3>
<p class="center">(Az előző sz. változata.)</p>
<p>Egy királynak volt három fia, de a legkisebbik legszebb volt.
Ennek a királynak volt kertje, melyben egy fa aranykörtéket
termett; minden reggel virágzott, délben már gyümölcsök voltak
rajta, este pedig – midőn már meg akart érni éjfélkor – a fáról
elveszett.</p>
<p>A király nagy jutalmat igért annak, aki meglesi, hogy ki viszi
el a körtét, de estefelé mindig szél fujt és az őrök elaludtak,
mert a szél álmot hozott az ember szemére. Már mindenki
megpróbálta, de senki sem tudta meglesni, csak a király legkisebb
fia leste meg.</p>
<p>– Én meg fogom, édesatyám, lesni, – mondja a legkisebb fiú –
csak adjon nekem nyilat, kardot, és szép ágyat tegyenek ki a
kertbe!</p>
<p>Mikor kiment, sétálni kezdett, azután az ágyra ledűlt. Úgy
kilencz óra tájban jött a szellő s ez is elaludt volna, de a hollók
közül, kik a fára szálltak, egy hozzájött, fejénél megrázkódott,
szép Tündérleány lett belőle, ki azután rálehelt az ifjúra, mire ez
előbbeni eszméletét visszakapta és álmát elűzte. A leány melléje
feküdt, beszélgettek, megmondta, hogy ő az ifjabb Ilona, Tündérek
királynéjának a leánya; és azzal megparancsolta a többi Tündérnek,
hogy hagyjanak békét a körtéknek!</p>
<p>A Tündérek elmentek, ezek pedig elaludtak, de mélyen találtak
elaludni, mert reggel egy Vénbanya <span class="pagenum"><a name=
"Page_101" id="Page_101">-101-</a></span> a Tündér aranyhajából jó
darabot levágott, ez pedig azt észrevevén, elrikította magát:</p>
<p>– Nem hittem volna, hogy atyád házában ne legyek biztosságban,
most nekem el kell mennem, mert míg hajam meg nem nyől, a többi
Tündérekhez nem mehetek. Elmegyek, engem, ha akarsz, felkereshetsz
a paradicsom kertjében Tündérország mellett, hol a Tündérek nyáron
mulatni szoktak.</p>
<p>Azzal megrázta magát, elrepült mint holló. A királyúrfi
megharagudott a Vénbanyára, megölte; megnyergeltette paripáját,
elment kedvesét keresni.</p>
<p>Amint ment messze földekre, előtalált három Ördögfiat egy
<i>malomkövön</i>, <i>pálczán</i> és egy <i>vaspapucson</i>
veszekedni. Kérdezte tőlök, min veszekesznek? Ezek pedig megmondták
neki:</p>
<p>– Nekünk az atyánk meghalt és testamentomban hagyta ezeket a
szereket, melyeknek az a tulajdonságuk van, hogy ha a papucsot
felhúzza az ember, a malomkőre feláll és a pálczával megüti, abban
a minutában ott van, ahol akár lenni; de egyik a másika nélkül nem
lehet el!</p>
<p>– Tudjátok-e mit? fussatok versenyt, addig ezt adjátok nekem!
Aki előbb ahhoz a dombhoz ér, azé lesz ez a három eszköz!</p>
<p>Az Ördögfiak ráálltak, mikor pedig már jól messze elfutottak, a
királyfi magára vevén az eszközöket, megütvén a követ, mondá:</p>
<p>– Hipp, hopp! szeretőmnél légyek! <span class="pagenum"><a name=
"Page_102" id="Page_102">-102-</a></span></p>
<p>És azonnal ott termett, míg az Ördögök sírva néztek utána.</p>
<p>A királyúrfi mikor odaért, a kertben lévő Vénboszorkánynál
fogadott magának lakást, kinek szép leánya volt ugyan, de a
királyúrfi ki nem állhatta.</p>
<p>A Vénbanya a királyúrfi inasát igéretekkel arra vette, hogy
segítsen neki, hogy a királyúrfi az ő leányát megszeresse; adott az
inasnak egy fujtatót, hogy ha Tündér Ilona jön, azzal fujtasson a
királyúrfira, ki azonnal el fog aludni s így Tündér Ilonát sohasem
fogja meglátni, leányát majd csak megszereti.</p>
<p>Az inas több ízben sikerrel altatta el urát, Tündér Ilona
akárhogyan szólította, nem kelt fel.</p>
<p>Végre harmadnapra már el kellett volna neki menni, azért hogy
mégis beszélhessen vele, mondta az inasnak, hogy mondja meg az
urának, hogy a kardját egy szeggel feljebb akassza. Ezzel
elment.</p>
<p>Mikor a Boszorkány érintésére a királyfi fölébredt, az inas
megmondta urának a Tündér izenetét, mit megtett és a kard azonnal a
Boszorkánynak leányostul együtt és inasának a fejét is levágta.</p>
<p>Másnap megint eljött a Tündér és elmondta, hogy mi volt az oka,
hogy vele nem beszélhetett és hogy neki most el kell menni, de hogy
fölkeresheti Tündérországban; ezzel elment, a királyfi pedig felült
a malomkövére és elment Szerecsenországba.</p>
<p>Mikor már elért az üveghegyekhez, melyre neki föl kellett
mászni, előtalálta a Tündéreket. A királynéjok, Ilona anyja azt
mondta neki: <span class="pagenum"><a name="Page_103" id=
"Page_103">-103-</a></span></p>
<p>– Hogy mersz te idejönni? Minthogy leányom haja elnyírésének oka
voltál, tudd meg, ha ezt az erdőt, mely hét mérföldnyire terjed,
egy nap alatt, azaz holnap le nem vágod, életedet veszted.</p>
<p>És ezzel adott neki egy üvegfejszét, mellyel le kellett volna
neki vágni az erdőt. A Tündérek elmentek, ő pedig alig vágott hozzá
a fához, máris eltörött a fejszéje. Most lefeküdt és aludt. Másnap
korán regvel felkelt és sírt keservesen, hogy hogyan vágja le azt a
nagy erdőt? A Tündérkirályné, hogy leánya ne segíthessen neki,
elküldte az atyjának ebédet vinni huszonegy mérföldnyire. A leány
nagyon sietett és csak nagynehezen mehetett négy órára délután a
királyfihoz.</p>
<p>– Ne sírj, – mondá neki – mindjárt le fogom vágatni az
erdőt!</p>
<p>S azonnal sípjába belefujt és az Ördögök nagy serege jött, kik
egy pillanat alatt levágták. Ilona hazament, a királyfi pedig
lefeküdt; éjfélkor eljött a királyné s kérdezte tőle, hogy
levágta-e?</p>
<p>– Le!</p>
<p>Most mást parancsolt neki, hogy a húsz mértföldre terjedő fekete
folyó vizét igya ki holnap, mert különben elevenen nyúzzák meg.</p>
<p>Elkezdett megint sírni, sírt, Ilona pedig, minthogy anyja 50
mérföldre elküldte ebéddel, csak délután hat órakor jött meg. Most
ismét megfujta a sípját és az Ördögök kiitták a vizet.</p>
<p>Harmadszor megint parancsolt neki, hogy az <span class=
"pagenum"><a name="Page_104" id="Page_104">-104-</a></span>
üveghegyeket gyűszűben hordja más helyre; a leányát pedig, hogy ne
segíthessen, elküldte hetvenöt mértföldre, ezért csak este hét
órakor érkezett oda. Megbékítvén a szomorkodót, elhordatta a
hegyet.</p>
<p>Mikor pedig hordanák, a Tündérkirályné eljött és elbujt a
lerakott kupaczok mellé, hogy kilesse, miként hordják el az Ördögök
a hegyet, de ezek észrevették, az egész hegyet fölemelték egyszerre
és a Tündérkirálynéra dobták, ki ott elveszett.</p>
<p>Tündér Ilona pedig királyné lett, a királyfi elvette és boldogul
éltek.</p>
<p class="center">(Ipolyi A. gyüjteményében 24. sz. Csécsény.)</p>
<h3>17. Kampó táltos.</h3>
<p>Volt Mátyás királynak egy gyönyörűséges holdas lova, mely éjen
amerre ment vele, bármily setétben, az egész tájat megvilágította;
hadjáratában kimondhatatlan szolgálatára volt s még boldogult
édesapjának is, kitől ő örökségben kapta. De megtörtént, hogy e
nagybecsű lovát: Holdast, – ez volt a neve – míg ő az erdőben
elszunnyadt, egy török Táltos elrabolta. Roppant nagy jutalmat,
kincset és hét vármegyét szabad választás szerint, hírdetett ki
Mátyás a megtalálónak. Kampó táltos vállalkozott fölkeresésére.</p>
<p>Ment, ment messze síkon-erdőn, míg egy barlangra talált s abban
egy síránkozó asszonyra, ki kérdésére azt válaszolta:</p>
<p>– Ha az én leányomat megmented a Tündérsziget <span class=
"pagenum"><a name="Page_105" id="Page_105">-105-</a></span>
üvegpalotájából, úgy föltalálod a Holdas lovat is. Oda pedig úgy
juthatsz el, ha a Tündérvárőrzők után lappangva, – midőn a folyón
átmentek reggelenkint vadászatra – hídjokat elszeded s a várnagy
tarsolyát és kardját elveszed. A tarsolyban a vár titkos kulcsát
nyered, a karddal az őröket győzheted le. Hétélű kard az, minden
ügyes vágásra hétfelé hasít. Csak ilyen vitéz bánhat vele, mint te
vagy, látom. Hogy pedig köd borítson s meg ne lássanak, íme ezen
bűbájos fű, melyet mezítlen testedhez köss a melledre; vigyázz,
sehol vissza ne tekints! A vívásodban vágásodat balról jobbra
intézd! Lányom: a szép Delibáb, gyermeke az epedő Sivatagnak.
Jutalmad gazdag lesz, ha visszahozod őt keblemre!</p>
<p>Erre megvendégelte s erősítő füveket adott étkeibe. Hétszer
annyi erőt nyert s ment síkon-erdőn messzire, míg a nagy folyó
partján meghált a Tündérek hídja alatt.</p>
<p>Hajnalhasadtakor átvonult a Tündérvár őrsége a hosszú és íves
hídon; Kampó láthatatlanul leste és szemelgette köztök a várnagyot.
Mindjárt ráismert s nyomban követte őket.</p>
<p>Amint az erdőben szerteszéledtek, a várnagy nyomait követte, míg
az letelepedvén, kardját leoldta. De bár láthatatlanul közelgett,
meghallá lépéseit a Tündérvárnagy s talpraállt a neszre, kardjához
kapott; Kampó buzogányát markolja s láthatatlanul baljáról közelget
hozzá, így nem érik csapásai. Míg <span class="pagenum"><a name=
"Page_106" id="Page_106">-106-</a></span> buzogányával küzd,
baljával a bűvös kard markolatához fér, erős küzdéssel kivívja azt
s vele a tarsolyt. A zajra az őrség körébe gyűl, de irtózatos
vágása elől szerterohannak, ő pedig visszamegy, a hídat lebontja s
ott áll a vár előtt, a kulcsot a titkos ajtóba illeszti, végtelenül
forgatja; de nem nyílik az ki. Haragos indulattal kerülgette a
várat, de élettelen csendesség volt körülötte, nem látott senkit,
nem hallott senkit.</p>
<p>Alkonyatfelé szelíd hangok hallatszottak ki a várból: hazatértek
a szertekalandozó Tündérek és a szép Delibáb, ki a verőfényes
puszták fölött uszkált tündérhajóban; vidám mulatozással lebegték
körül arany- és ezüsthajú társnéi. Igy folyt az est is vidám
enyelgés közt.</p>
<p>Kampó vitézben növekedett a vágy bejutni. Úgy szívére hatott az
a szép ének, amit onnét kihallott; újra meg újra feszegette az erős
vaskaput. Már midőn szürkült az ég, akkor tekinte ki a szép
Delibáb, kit valami titkos bánat epesztett s meglátta fehér ködbe
burkolva tündéri szemével, mit napfényben nem láthatott volna: az
emberalakfélét és a kulcs csikorgása hallatára kiszólt hozzá:</p>
<p>– Ki vagy?</p>
<p>– A hűség embere! – volt a felelt.</p>
<p>Delibáb megszánta s egy virágbokrétát dobott le neki, melyben +
formába volt kötve tizenkét virágszál, úgy hogy a virág gombjai
négyfelé állottak, mindenütt három arany és ezüst fonállal volt a
fűzér átkötve, benne egy kis gyémántkő, melynek világossága
<span class="pagenum"><a name="Page_107" id=
"Page_107">-107-</a></span> mellett belátta Kampó a titkos zár
lyukát, mely olyan volt, hogy négyfélekép lehetett a kulcsot
beletenni. Elértette a virágfűzérből a nyitás módját, hogy mind a
négyfélekép beillesztve a kulcsot, háromszor fordítsa s így
megnyílt az ajtó; de ott iszonyú oroszlán állott egy roppant
rézajtó mellett.</p>
<p>Kampó bízott hétélű kardjába s erős vívás után leküzdte az
oroszlánt s mint előbb a vasajtót, úgy a rézajtót is kinyitotta,
ugyanúgy forgatván a kulcsot balfelé.</p>
<p>Az ezüstajtó mellett rettenetes nagyságú kígyó sziszegett
feléje, azt is legyőzte, nyelvét kivágta, valamint az oroszlányét
is és tarsolyába tette.</p>
<p>Bement azonkép az ezüstajtón is, hol az aranyajtó mellett a
legijesztőbb hétfejű Sárkánnyal volt a legnagyobb birkozása; de
ereje folyton növekedett, ezt is levívta hétélű kardjával s bement
az aranyajtón szint’ azonkép; de ott majd megvakult a
fényességtől.</p>
<p>A Tündérsereg tánczmulatságot tartott s amint az emberi alakot
megérezték közeledni, csodás sikoltással rohantak szét, csak
Delibáb tündér maradt ott s így kérdé őt:</p>
<p>– Hűség vitéz embere, mi szándék hordoz téged ezen tilos
helyen?</p>
<p>– Csak hűségem és szeretetem.</p>
<p>– Jeles mindkettő s úgy illik össze, hogy egymás nélkül semmit
sem ér, de sok bajjal jár s nagy áldozatokba kerül, erő és bátorság
kell hozzá! <span class="pagenum"><a name="Page_108" id=
"Page_108">-108-</a></span></p>
<p>– Erről híresnek ismer engem az ország s azért vállalkoztam e
nagy útra.</p>
<p>– Mi tehát czélja útadnak, ki érdemelte meg vitéz hűségedet?</p>
<p>– Az én jó királyom, kiért élek-halok, mint minden jó
vitéze.</p>
<p>– Ily hűség és bátorság sokra képes, de hol nyerted e vár titkos
kulcsát?</p>
<p>– Ott, hol e kardot, mellyel azt kivívtam.</p>
<p>– Szerencsétlen, te meggyilkoltad e vár szolgáit s erre anyám
adott tanácsot, úgy-e?</p>
<p>– Igen, ha te vagy Delibáb, a szomorú Sivatag leánya, kiért
anyja szünetlen epedez s kinek egyetlen vágya, hogy szívéhez
öleljen; az is kötelességem, hogy hozzá vigyelek, jutalmam nagy
lesz.</p>
<p>– Boldogtalan anya, szerencsétlen bajnok! nem tudjátok, mily
veszedelembe ejt kivánságtok? tűnj el innen, tűnj el szaporán,
irtózatos bűnhödés követ! Királyom hatalma nagyobb a tiednél,
szegény föld fia! aranyhajú Tündérkirály hírét hallottad-e? Ime,
megölted szolgáit, szétháborítád tündérleányit, jaj neked! mit
cselekedtél? szörnyű lesz büntetésed!</p>
<p>– Tudtam, hogy nagy dologba keveredem, de vitéznek nem szabad
ilyest számba venni; egy életem, egy halálom, egy országom, egy
királyom!</p>
<p>– S mily szolgálatot kívánsz tenni királyodnak?</p>
<p>– Egyetlen kedves Holdas lovát keresem föl, mit rablók loptak
el. <span class="pagenum"><a name="Page_109" id=
"Page_109">-109-</a></span></p>
<p>Delibáb szíve megesett a jeles vitéz bátor hűségén.</p>
<p>– Emberek sorsa bajokkal küzdeni, te nagyot merészeltél, de
szívem fájna, ha sorsod összezúzna. Ime, e bárd, hét vágás vele
fölépíti a lerontott hídat; íme, e síp, hét fúvás vele összegyűjti
a várőrséget. Nézz e varázstükörbe, ilyen volt, kit megöltél, siess
gyorsan hozzá, vedd föl ruháit s tégy egészen úgy, mint ő s hétheti
szolgálat által, ha kiállod minden hiba nélkül, kedvében járva
mindenkinek e sok Tündér közül, jóvá teszed hibádat s még
szerencséhez is juthatsz; de ez nagy koczka, ellenkező esetben
életeddel játszol!</p>
<p>– Hűséget fogadok, kegyes asszonyom, csak segítségedet
nyerjem!</p>
<p>Itt e kis gombostű, oda tűzd, ahol legbecsesebb helyét gondolod,
mindenre megtanít. Öltsd fel e bocskort s menj mint a gondolat,
hipp, hopp! ott teremj a hídnál!</p>
<p>Úgy lett; Kampó nagy örömmel teljesített mindent. Mire a
Tündérkirály hazajött, minden rendén volt, Kampó teljesen helyét
pótolta az elsikkasztott s gondosan földbe rejtett várnagynak.
Delibáb, elseje s legkedvesebbike a Tündéreknek, a királynak
főszobaleánya, ki aranyhaját fésülte s ebből midőn elszenderült
ölében, nem egyet rejtett el keblébe, urának sok titkát bírta és
sok varázsszerekkel bírt, minden bajt elhárított Kampó elől. Általa
Kampó csakhamar igen meghitté lett a várban. Mindenkinek
<span class="pagenum"><a name="Page_110" id=
"Page_110">-110-</a></span> kedvére járt, ami erdőn, hegyen,
völgyön kedves volt, meghozta nekik, már előre tudta kívánságaikat,
virágillatot, gyémántot, mely emberi hűségből; színaranyat, mely
emberi boldogságból; tiszta ezüstöt, mely igaz szeretetből;
gyöngyöket, mik emberi irgalomból; rubintot, mely háladatosságból
forrt ki s ennek igen örültek a szép Tündérek, viszonozták is
mindennemű jókkal, adván neki számos becsű ajándékokat. Büvellő
Tündérke adott neki írt, mellyel ha magát vagy mást megkent s
mondta:</p>
<p>– Bűvös-bájos kenőcse, legyek tarka lepécske!</p>
<p>Mindjárt azzá lett. Gillike Tündér a madarak szavát érttette meg
vele. Szemőke Tündér oly tükörrel ajándékozta meg, mellyel hét
mérföldre elláthatott, ha belenézett. Füvellő oly füvet, melyet
magánál hordott, valamennyi füvek megszólamlottak s megmondták, mi
nevök s mire valók. Szüdellő (oly) tulajdonságot (adott), mellyel
az emberek szíveit, amint valakit látott, mindjárt kiismerte.
Illangó oly varázstüszőt, mellyel egyszerre hét mérföldet
ugorhatott. Szolgálathűségét pedig abban tüntette ki leginkább,
hogy a Tündérvár mindenkép pontos szolgálattal volt ellátva minden
parancsolat nélkül és a Tündérkert, melyben arany almák, ezüst
körték, gyémánt és rubint virágok teremtek, híven meg volt őrizve a
gonosz Zivatar, Zuzmara és Harkánya Boszorkányok ártalmaitól; sőt
midőn egyszer a gonosz Szipirtyóbanya a tizenkét Tündérleánynak,
kik egy hattyútóban fürödtek, levetett tollruháikat el akarta
<span class="pagenum"><a name="Page_111" id=
"Page_111">-111-</a></span> lopni, hogy azokkal Rinya leányát
fölékesítse, Kampó hét mérföldről meglátta és azonnal ott termett,
egy vágással hétfelé szelte a banyát.</p>
<p>Kampó ezeknélfogva annyira meghitt volt a Tündérvárban, hogy
láthatta, mit senki más: a Tündérek titkos vigalmait; látta a szép
Tündér Ilonát: a Tündérek királynéját; látta esti mulatságaikat,
midőn leggyönyörübb madáréneklés mellett tánczoltak, majd orsómódra
pörögve, gyorsan mint a forgószél, majd a levegőbe röpködve, hol
ilyenkor a Tündérek számtalan serege gyűlt össze, szolgált körükben
s értette beszédeiket.</p>
<p>Végre kitelt a szolgálat ideje, a hét hét s megemlékezett
fogadásáról. Kérte Delibábot, jönne vele anyjához, de ez igen
szabadkozott, mert azt mondá, ha elmegy, a Tündérek nyomon érik s a
Tündérkirály elátkozza, hogy neki s anyjának veszni kell, hanem
intette, hogy menjen csak és ellátta á tündérszerekkel, keresse fel
a Holdas lovat.</p>
<p>Ment tehát Kampó s midőn bűvös tükrével hét mérföldet
áttekintett, azt egy ugrásra meg is tette, de amint beesteledett a
nagy rónaságon, lenyugodott és oly mély álomba merült, hogy nem is
érezte, midőn a bosszús vén Sivatag odalopódzván, minden tündéri
szereitől megfosztotta. Ezalatt hirtelen ott termett a rút
Szipirtyóbanya is, ki szinte bosszút akart állni rajta s míg
elprédált tündéradományai felett koczódtak, azalatt végre fölébredt
Kampó s kardjához kap, de már azzal a banyák hadakoztak
<span class="pagenum"><a name="Page_112" id=
"Page_112">-112-</a></span> s Kampó nagy sebet kapott, mely a
mellét hasította föl. Összekonczolták volna, ha tizenkét fehér
holló képében a tizenkét megvédett Tündér őt körülröpködve,
láthatatlan ködbe nem borítja s gyors inalásra nem inti.</p>
<p>Amint így a síkon bolyongott a késsel metszhető sötétben,
egyszerre a Fiastyúkot látta maga felé közeledni, csirkéivel
leröpülve az égről, szavából kivette, hogy merre menjen s amint
ment, igen virágos rétbe jutott, hol a füvek rendre megnevezték
magokat s erejöket. Amint a sebgyógyító füvet hallotta, azonnal
föltépte és mellére rakta s így meggyógyulva gyorsabban folytatta
útját, míg egy nagy folyóhoz ért, ott egy fa alatt ült le s
pihent.</p>
<p>Egyszer valami suttogást hall, hát föltekint a fára, ott két
szarkamadarat hall beszélgetni:</p>
<p>– Mi újság nálatok, túlfelől, szomszéd? – így szól az egyik.</p>
<p>– Hát az, hogy egy gyönyörűséges szép lovat látni, melynek hold
van a homlokán, hogy a legsötétebb éjjel is kivilágítja az útat,
amerre megyen.</p>
<p>– És ki ennek a gazdája?</p>
<p>– Annak a gazdája egy bűbájos ember, akit senki se ismer; mert
ahányszor látni, annyiféle.</p>
<p>– És hol lakik e furcsa ember?</p>
<p>– Ott, hol ha keresik, se’ találják, ha megtalálják, se’ látják,
ha látják, se’ ismernek rá; de néked megmondom: vízen túl, erdőn
innen, hegyen alól, völgyön felül, aki a hét számot érti s hét
hetet <span class="pagenum"><a name="Page_113" id=
"Page_113">-113-</a></span> szolgált Tündérországban, olyan ember
megismerheti.</p>
<p>Kampó jól fülelt mindezekre, nem is kellett neki több, elértette
ő ez utasítást, a szarkák pedig e rövid csevegés után odább
repültek, ő meg nekieredt a partnak.</p>
<p>Amint ott bolyongott, talált egy kivájt fát, abba beleült s
átevezett a nagy folyón. Amint a tulsó partra jutott, éppen egy
halászgunyhóra talált. Bent öreg halász sütött halat, őt is
megvendégelte. Kérdésére, hogy mi járatban volna? mondá, hogy
szolgálatot keres.</p>
<p>– Héj, atyámfia! nehéz dolog a szolgálat. Vigyázz, hogy rossz
helyre ne találj. Sok ilyen jámbor rajtavesztett már az úri
szolgálatban. Csak sokra ne vágyj, azt ajánlom s eszeden járj,
különben póruljársz!</p>
<p>Többet nem szólt, de Kampó kinézte szívéből, amit gondolt.
Jóllakván, köszönetet mondott s tovább ment az úton.</p>
<p>Nemsokára egy vadászforma Embert lát magafelé közeledni.
Kérdésére, hogy mi járatban van?</p>
<p>– Szolgálatkeresésben! – mondá.</p>
<p>– És mit kívánsz bérül?</p>
<p>– Keveset, uram. Azt is úgy, ha megérdemlem.</p>
<p>– S mihez értesz?</p>
<p>– Kevéshez, uram; de örömest tanulok és szót fogadni már tudok,
amit rám bíznak, úgy végzem.</p>
<p>– Jól van, hát hét nap a próbaidő, hétszer <span class=
"pagenum"><a name="Page_114" id="Page_114">-114-</a></span> hét a
többi, meglátom, szavadat beváltod-e? Fizetésben nem leszek
fösvény, a többi a te dolgod, jer velem!</p>
<p>Nemsokára egy barlangba értek s azon messze haladva, egyszer egy
völgy felé nyíló udvaron voltak. Köröskörül nagy magas hegyek;
valami rettenetes kinézésű Vénanyók ült ott egy fa alatt, ezer meg
ezerránczos pofával.</p>
<p>– Itt van anyám egy új cseléd, parancsolj vele.</p>
<p>Kampó már tudta, hányat ütött az óra; tudta, hogy kiféle az
ördöngősen vigyorgó vén szatyor.</p>
<p>– Éhes vagy, fiam, úgy-e?</p>
<p>Elébe tett egy darab hamukenyeret s egy korsó vizet. Kampó úgy
tette mintha jóízüen falná, azonban ügyesen félrerakta s igen
köszönte.</p>
<p>Azután kiszabták kötelességét, hogy lovász lesz, de úgy
vigyázzon magára, hogy ha legkisebb hibát követ el, karóra jut! s
mutattak neki egynéhány ilykép jutalmazott szolgát. Kampó dolgát
végezte s búsan ment nyugalomra a kiadott másnapi parancsolattal.
Amint álmatlanul hevert, fecskecsevegést hall:</p>
<p>– Szegény szolga, te is szomorú helyre jutottál, hej, csak annyi
eszed volna, hogy minden lónak homloksörényéből három szálat húznál
ki, nem vesznének el soha a te lovaid!</p>
<p>Kampó azonnal megtette.</p>
<p>– Fonj abból ostorkát, azzal suhogass nekik, akárhol lesznek,
előkerülnek! – mondának a fecskék örvendve, hogy Kampó megérté a
szavokat. <span class="pagenum"><a name="Page_115" id=
"Page_115">-115-</a></span></p>
<p>Kampó is igen megörült a jó tanácsnak, aztán lefeküdt, de nem
alhatott; eszébe jutott megnézni a keblébe rakott hamukenyeret, hát
mily öröm! a leggyönyörübb fehér kenyér vált abból. Kampó sokáig
csodálkozott ezen s a fecskefészekbe is tett abból egy darabot, a
többit jóízün elköltötte. Csak akkor jutott eszébe, hogy a
tündérgombostűt odatűzte volt szíve tájához ruhája belsejébe s most
is ott volt még, megörült neki nagyon, elővette s megfordította
ujjai közt, azonnal megtudta a ház egész állapotát. Éjjelre kését
döfte a küszöbbe s a vén Boszorkány nem mehetett be azon, hogy neki
árthasson.</p>
<p>Amint reggel kenyerét megkapta, eltette, az adott italt alig
kóstolta, mert abba álompor volt vegyítve s künn azt egy forrás
vizével erőtlenítette meg. Hamukenyere mindig kaláccsá vált, ha a
tündértűvel böködte meg s így jóllakhatott. Hiába vetette a
Vénbanya utána a pemetét, midőn kiment a lovakkal legelőre s midőn
elaludt, hiába űzte azokat szét a Boszorkány a szerével; mihelyt
sörényökből fonyt ostorkájával suhogtatott nekik, azonnal ott
termettek.</p>
<p>Igy nem foghatván ki rajta, szörnyen megbosszankodott s mondá
fiának, hogy az ezermester lovászon adjon túl. Ez tehát a hét nap
mulva mondá:</p>
<p>– Öcsém, derék gyerek vagy, mit kívánsz szolgálatodért, mond ki
szándékodat! <span class="pagenum"><a name="Page_116" id=
"Page_116">-116-</a></span></p>
<p>Kampó a legrongyosabb nyerget s kötőféket kérte díjul.</p>
<p>– Ficzkó, te ördögfi vagy, hol tanultad meg a hét számot?</p>
<p>Ekkor előhozott egy igen rongyos nyerget s kötőféket.</p>
<p>– Nesze, vigyen el apád, az Ördög, ki erre tanított, vesztedet
kéred, de legyen, nesze!</p>
<p>– Hohó, gazda, nem az a legrongyosabb!</p>
<p>Megint másikat hozott, de az sem volt az; ekkor czivakodni
kezdtek. Kampó megmondta a rejtekhelyet, ahol a bűvös nyereg van,
de gazdája nem akarta kiadni; birkozásra került a dolog, Kampó jó
porcziót vett be az erősítő gyökér levéből s úgy vágta a földhöz
gazdáját, hogy az hónaljig sülyedt be, aztán lekötözte; a banya
pemetjét, gereblyéjét pedig a küszöbhöz szegezte, hogy az nem
mehetett ki a házból s fölkereste a bűvös nyerget s kötőféket,
ráült a Holdas lóra, oly gyorsan lovagolt mint a szél.</p>
<p>Mikor már a török Táltos kiszabadította magát nagynehezen
kötelékéből, szétrágva a kötelet, Kampó száz mérföldre volt, utána
nyargalt a táltos legjobb lován, de amint tovább ment, mindig
fogyott ereje és ahogy a síkra jött, végtelen tengert látott maga
előtt mindenütt. Delibáb Tündér munkája volt ez és ettől
visszarettent a török Táltos, mert nyomát sem láthatta sehol a
Holdas lovon nyargaló Kampónak, ki azonfelül még egy jeles kardját
is elvitte a legyőzött török Táltosnak. <span class=
"pagenum"><a name="Page_117" id="Page_117">-117-</a></span></p>
<p>A Vénanyó is dúlt-fúlt bezárt kamrájában, de a varázskulccsal
bezárt ajtót nem bírta kinyitni s boszorkányszerei tündérszeggel
voltak beszegezve. Amint azonban az ellenséges banyák megérezték
Kampónak diadalmas jöttét, ismét útját akarták állni; a rút
Szipirtyó igen ékesen földíszített leányát: Rinyát állította az út
mellé egy folyó hídjánál megmérgezett almákkal, melyek
gyönyörűséges szépek voltak.</p>
<p>– Szomjas vitéz, végy e szép s jó almákból! – így hívogatta
Rinya, de Kampó kardját szúrta az almába s vér folyt és sikoltás
hallatszott.</p>
<p>– Vessz el átkozott! – mondá Kampó s tovább nyargalt.</p>
<p>Odébb ismét gyönyörű szép kenyérrel kínálta a nyájas alakba
öltözött Harkánya; de kardjával döfvén abba is, vér folyt és
sikoltás hallatszott s eltünt a gonosz nő.</p>
<p>Végre a forró homokos rónán izzadásra hevültet egy korsó vízzel
kínálta Sivatag anyók; de azt is kardja vágásával oszlatta el.</p>
<p>Igy ért végre haza, meghozván dicsőségesen a Holdas lovat. Nagy
öröm lett Mátyás vitézei közt s nagy vigasság közt mutatta be a
király a jeles vitézt, jutalma választására kérte föl, de Kampó
megelégedett a dicsőséggel s nem fogadott el semmit.</p>
<p>Észre sem vették a vigadó vitézek, midőn közülük eltűnt, csak
mikor a törökök ellen folyt a háború, akkor ismert rá egyik-másik
vitéz ismét, hogy köztük <span class="pagenum"><a name="Page_118"
id="Page_118">-118-</a></span> itt-ott megvillant s aprította az
ellenséget; de már a diadal után hova lett megint? senki sem tudta,
mind elveszettnek hitte, míg más ütközetben ismét feltűnt. Innét a
neve, hogy: Táltos Tündérvitéz.</p>
<p class="center">(Ipolyi A. gyüjteményében 317. sz. Csaplár
Benedek gyüjt. Szeged.)</p>
<h3>18. A csodás szőlőtő.</h3>
<p>Egyszer volt, hol nem volt, elég az hozzá, hogy volt egy király,
annak volt három fia. Az öreg királynak a fél szeme mindig
nevetett, a fél mindig sírt.</p>
<p>Egyszer a három fiú összebeszélt, hogy megkérdezik atyjoktól,
hogy miért nevet az egyik szeme s miért sír a másik? Bement tehát a
legnagyobbik s kérdezé:</p>
<p>– Ugyan, felséges Atyám, miért van az, hogy az egyik szeme
mindig nevet, a másik mindig sír?</p>
<p>A király felbőszült s reákiabált:</p>
<p>– Ejnye, gazember, hát hogy mered azt kérdezni?</p>
<p>Ezzel felkapott egy nagy kést s hozzá akarta vágni, de már az
akkor kiugrott az ajtón s beutasítá a másikat. Ez is hasonlóul
kérdezé, erre is kést ragadt atyja, csak kevés híja volt, hogy
keresztül nem szúrta atyja kése, mert az ajtóban állott meg; ekkor
elhatározá a két nagyobb testvér, hogy küldjék be a kisebbet s úgy
is tettek.</p>
<p>Bement a legkisebbik, ez is azt kérdezte; a király hozzávágta a
kést s a kés felakadt az ajtóba, de a kis <span class=
"pagenum"><a name="Page_119" id="Page_119">-119-</a></span> fiú ki
nem szaladt, hanem kihúzta a kést az ajtóból s visszaadta atyjának.
Atyja ekkor kiengesztelődött iránta s így szólott:</p>
<p>– Te, gazgyermek! te megérdemled, hogy neked megmondjam, halld
tehát! A jobb szemem azért nevet mindig, hogy ily szép három fiam
van; a bal pedig azért könnyezik, hogy volt nekem itt a kertemben
egy szép szőlőtő, amely minden este virágzott s minden reggelre
érett gyümölcsöket hozott s ezt tőlem elrabolták.</p>
<p>A kis fiú kiment, megmondá a bátyjainak s mind a hárman
elhatározták, hogy a szőlőtőt, akárhol legyen, fölkeresik. Közölték
tervöket atyjokkal, hogy nekik pénzt, lovakat és fegyvereket adjon.
Az öreg király nem akarta őket elereszteni, de mikor látta, hogy
ellenvetései mit sem érnek, útnak bocsájtá fiait.</p>
<p>A három fiú sokáig ment, mendegélt, egyszer egy kis csapszékbe
tértek be enni és inni. A két nagyobbik királyfi szerfelett szórta
a pénzt, igen sokat ajándékozott a kocsmáros szép leányainak; a
kisebbik nem állhatta már a prédaságot, felszólalt ellene, erre
azután megindultak.</p>
<p>Csakhamar egy nagy erdőbe értek, hol háromfelé vezetett az út,
itt megállottak s elhatározták, hogy mindenikőjök külön-külön úton
fog haladni, hogy annál hamarabb feltalálhassák a szőlőtőt s
mindenik kését egy vastag fába ütötte, hogy ha valaki közülök
visszatér s testvére kését vérezni látja, tüstént induljon utána,
mert az veszedelemben van. <span class="pagenum"><a name="Page_120"
id="Page_120">-120-</a></span> Elbúcsúztak; a legkisebbik a
jobbfelől való úton ment, a két öregebbik a másik két úton indult
el; de alig mentek egy darabig, visszatértek a korcsmába.</p>
<p>A legkisebbik ment, mendegélt, míg végre lova elfáradt s neki
meg kellett állania egy szép, tágas helyen; a lovát szabadon
bocsájtá, maga pedig leheveredett.</p>
<p>Egyszer csak valami neszt hall maga körül, hirtelen
fölegyenesedik s egy rókát látott feléje közeledni. Neki sem
kellett több, fölkapta a puskát, de a róka megszólalt:</p>
<p>– Ne bánts engem, királyfi, jótéteményért jót várhatsz!</p>
<p>A királyfi leeresztette puskáját s igen megörült, hogy lesz
kivel beszélgetnie. Közelebb hívta magához a rókát; a róka mindjárt
így szólott hozzá:</p>
<p>– Tudom, királyfi, miért jöttél s ha tanácsomat követed, azt el
is fogod hozni a várból, mert az egy ördöngős várban van s én téged
oda elvezetlek, csak úgy tégy, amint én mondom, mert különben vége
az életednek.</p>
<p>Ekkor a királyfi igen megörvendezett, hogy már neki útitársa és
tanácsadója is lesz; mindjárt ami ennivalója volt, megosztá a
rókával s azután útnak indultak. A királyfi felvevé a rókát is a
lóra, hogy ne fáradjon gyalog, így útaztak.</p>
<p>Este azután szép helyen telepedtek le, a lovat elbocsájtották,
de már enniök nem volt mit s a királyfi aggódni kezdett, hanem a
róka megvígasztalta: <span class="pagenum"><a name="Page_121" id=
"Page_121">-121-</a></span></p>
<p>– Ne búslakodjál semmit, majd én elmegyek s hajtok feléd egy
rakás őzet, lőjj közülök!</p>
<p>Csakugyan kis idő mulva egész csordaőzet hajtott a kis róka, a
királyfi pedig közélőtt s kettő is elesett, ezután tüzet raktak s
az őzet megsütötték, jóllaktak.</p>
<p>Reggel korán felköltötte a kis róka a királyfit s útnak
indultak.</p>
<p>Már három nap utaztak, mikor a kis róka azt mondhatta:</p>
<p>– No, édes királyfi, holnap mindenfélekép ott kell lennünk a vár
körül, csak arra vigyázz, mit mondok, a szőlőtő a mienk, különben
meghalsz!</p>
<p>Másnap útnak indultak s közel a várhoz kis sík mezőn a róka
megállapodott s így szólott a királyfihoz:</p>
<p>– Ebben a várban tizenegy órától tizenkettőig alusznak, most
éppen tizenegy óra, siess be a várba, ne félj semmit az őröktől,
mert azok mind alusznak! A várkapuval szemközt nyílik a kertajtó,
csakhamar megfogod ott látni a szőlőtőt, nyolcz strázsa van
körülötte, mellette faásó és fakapa, vasásó és vaskapa; de te ne
nyulj a vasszerszámhoz, csak a fával ásd, mert ha a vassal csak
hozzányulsz is, véged van!</p>
<p>A királyfi elindult és csakhamar bement a várkapun és a
kertajtón s kezdte faásóval kifelé vájni. Már csak egy gyökere volt
a földben, mikor így gondolkozott:</p>
<p>– Ej, levágom én ezt vaskapával és sietek kifelé! <span class=
"pagenum"><a name="Page_122" id="Page_122">-122-</a></span></p>
<p>S fogta a vaskapát, odavágott, mire az egész vár megrendült, az
őrök mind felkeltek s iszonyú szidalmak közt beásták a királyfit
térdig a földbe, hogy a király ha felkel, hadd üttesse le a fejét,
a szőlőtőt pedig ismét visszatakargatták.</p>
<p>Elérkezett a rémítő tizenkét óra, az őrök felvitték a tolvajt
királyuknak; a király elkezdé őt dorgálni, hogy merészlett lopni
akarni, ezért halállal fog lakolni.</p>
<p>Erre a királyfi így felelt:</p>
<p>– Felséges királyom, szerencsét akartam próbálni, hogy nem
sikerült, kész vagyok a halálra, egy keveset sem félek tőle!</p>
<p>Az Ördöngős királynak megtetszett a felelet s így szólott
hozzá:</p>
<p>– Hallod-e, te ficzkó, tied lesz a szőlőtő s mellé még három
szekér arany, ha a szomszéd királynak elhozod a tátos paripáját; de
jól vigyázz, mert az még hétszer ördöngősebb nálamnál; ha el nem
hozod, meghalsz!</p>
<p>Szomorúan ment a királyfi lovához s a rókához, de a róka már
távolról hozzákiáltott:</p>
<p>– Úgy-e, jól esett térdig földbe ásva lenni, nem fogadtad a
szavam, már most egy út helyett kettőt kell tennünk!</p>
<p>A királyfi engedelmet kért a kis rókától, hogy szavát nem
fogadta s kötötte az ebet a karóhoz, hogy a jövőben szófogadó lesz.
Felültek a lóra, mentek, <span class="pagenum"><a name="Page_123"
id="Page_123">-123-</a></span> mendegéltek, míg végre elérték a
királyt, ekkor a róka így szólott:</p>
<p>– Itt is tizenegy órától tizenkettőig alusznak, menj be bátran,
egyenesen az istállóba, ott csakhamar meg fogod a többi közt
ismerni a tátos lovat, a tátos ló mellett van egy csúnya zabla, azt
tedd a fejére; lesznek ott czifra kantárok is, de te ne nyulj
hozzájok, mert vége lesz az életednek!</p>
<p>A királyfi egész elkeseredetten mondá:</p>
<p>– Ne félj, édes kis rókám, úgy teszek, amint mondottad!</p>
<p>S azzal bement a várba, onnan az istállóba. Csakhamar meglátta a
többi közt a tátost is s illesztgette a csúnya kantárt a fejére, de
sehogy sem áll jól. Voltak ott aranyos, gyémántos kantárok, azok
közül egyet levett s mihelyt reátette a tátosra, mindjárt
megrázkódott az egész vár, a tátos paripa elkezdett nyeríteni, a
királyfit megfogták s minden kimélet nélkül nyakig beásták a
földbe, míg a király felkel, ott legyen.</p>
<p>Mikor ütötte a tizenkét órát, elvitték a királyhoz, ki
szerfelett piszkolta, gyalázta, hogy mert olyant még csak eszébe is
venni?</p>
<p>A királyfi itt is bátran mondá, hogy kész a halálra, csak
megkisértette a tátos lovat ellopni.</p>
<p>Az Ördöngős királynak megtetszett a felelet s bátorságát látva,
azt mondá:</p>
<p>– No, hát neked adom a tátos lovat és kilencz <span class=
"pagenum"><a name="Page_124" id="Page_124">-124-</a></span> szekér
aranyat, ha elhozod a szomszéd királynak a lányát, máskülönben
pórul jársz!</p>
<p>A királyfi elindult ismét a rókához s a róka már messziről
megszólította:</p>
<p>– Áhán, jó volt nyakig a földben ülni, nem fogadtad a szavamat,
most már nem tudom, hogy hozod el onnan a fogadat, mert az még
hétszerte ördöngősebb ennél!</p>
<p>A királyfi rimánkodott neki:</p>
<p>– Csak még most az egyszer segíts, soha többé át nem hágom a
szavadat, bármit mondasz is!</p>
<p>Elérkezett a harmadik várhoz is és ott ismét tanácsot adott a
róka a királyfinak, hogy menjen a kapuval szemben nyíló ajtón be,
menjen végig a szobákon és csúfos, tágas szobában meglátja feküdni
a kisasszonyt, kit tizenkét strázsa őriz, de ezek alszanak. Vegye
fel karjára a szép királykisasszonyt és siessen vele ki, de meg ne
csókolja, mert akkor bizonyos a halála. Ment, mint a róka mondá s
amint néhány ajtón keresztül ment volna, egy tágas, csinos szobában
megállapodott. Egészen elbájolta a bájos kisasszony. Felemelte
karjára, ekkor magánkívül volt:</p>
<p>– Megcsókolom, ha mindjárt meghalok is!</p>
<p>De csakhamar eszébe jutott, hogy miért küldé atyja s bármily
nehezen esett is, erőtvett magán és sebes léptekkel rohant ki a
palotából. Mikor a kapuba ért, a kis róka ott volt már a lóval s
csakhamar felsegítette a lóra a királykisasszonyt a királlyal,
<span class="pagenum"><a name="Page_125" id=
"Page_125">-125-</a></span> ő pedig a lónak a hasa alá bujt s
mentek a széllel verset.</p>
<p>Mikor már felébredtek a várban, a királykisasszonynak híre sem
volt, tüstént nagy sereggel utána indult a király s már
szinte-szinte utólérte, mikor kiléptek a határszélen s mindkét fél
megállapodott. Az Ördöngős király keserű átkokat szórván utánuk,
visszatért, ők pedig megpihentek. Ekkor a királyfi azon törte az
eszét, hogy tarthatná meg magának a gyönyörű királykisasszonyt is
és hogy vihetné el a tátos lovat is? A róka megcsóválta a fejét s
azt a tanácsot adta, hogy mihelyt megkapja az aranyat és a lovat,
menjen le a királykisasszony szobájába s üsse meg azt egy kis
vesszővel, tüstént bábbá változik, ekkor vegyen elő egy kis
skatulyát, tegye bele s tegye azt a zsebébe, majd ő belebúvik a
királykisasszony ruhájába s ott lesz, míg gondolja, hogy jól
tovahalad a királyfi.</p>
<p>Mikor elérkezett a királykisasszony abba a várba, nagy
vendégséget csaptak, de a királyfi tüstént előhozatta a tátos lovat
és a szekér aranyat s azután úgy tett, mint a róka mondta, felült a
lovára, zsebébe vette a skatulyát, sebesen hajtott, amint csak
lehetett.</p>
<p>A királykisasszony még mindig aludt, az őrök még csak mozdulni
sem látták; végre behívták a királyukat, mert változást vettek
rajta észre, tudniillik ábrázata mindig rútabb és rútabb lett.
Mikor a király bejött, ekkor nagy hirtelenséggel felugrott s az
ablaknál termett s úgy nézett vissza a királyra; <span class=
"pagenum"><a name="Page_126" id="Page_126">-126-</a></span> a
király majd kővé vált csodálkozásában, hogy tökéletes rókafejet
látott a szép királykisasszony feje helyett. Ekkor a róka kibujt a
ruhából, leugrott az ablakon s elszaladt. Az Ördöngős király
rettentő bosszút esküdött az ellen, aki így rászedte, de nem
tétovázott, csakhamar utána indult; a róka pedig azalatt elérte a
királyfit s a tátos ló hasa alá bujt.</p>
<p>Már közel voltak a határhoz, mikor meglátták, hogy a nyomukban
vannak, ekkor kétszerezett erővel igyekeztek és csak nagynehezen
tudtak három lépéssel a határon túl jutni, mikor ott voltak az
üldözők.</p>
<p>Végre a király nagy átkok közt visszavonult, a királyfi pedig
megpihent s azután továbbballagott. Eközben eszébe jutott, hogy a
királykisasszonyt fel kellene éleszteni, de a róka ellene
mondott.</p>
<p>– Ne éleszd fel, – úgymond – mert akkor elveszik tőled s anélkül
maradsz!</p>
<p>Azután a királyfi azon tanácskozott a rókával, hogy miként
lehetne azt megtenni, hogy a szőlőtő is és a három szekér arany is
az övé legyen, még amellett a tátos lovat is elvihesse?! A róka
sokáig gondolkozott, végre így szólott:</p>
<p>– No, hát ha olyan telhetetlen vagy, hát csak az is fog
sikerülni; vezesd be a tátos lovat az istállóba, én belebúvok, te
pedig válaszd ki a legrosszabb lovat a többi közül, az lesz a tátos
ló; de mihelyt tied lesz a szőlőtő s tied lesz a három szekér
arany, ugyancsak hajtass ám, mert máskülönben elfognak!
<span class="pagenum"><a name="Page_127" id=
"Page_127">-127-</a></span></p>
<p>Mikor a várba értek, már akkor nagy vigalom volt ott, tudták,
hogy már hozzák a lovat s mihelyt a királyfi a lovát általadta,
mindjárt megkapta a szőlőtőt és a három szekér aranyat, azonkívül a
király szabad választást adott neki lovai közül.</p>
<p>Ő egy igen rosszat választott s azzal csakhamar útnak indult. A
várban az őrök azt tapasztalták, hogy a ló mindig rútabb-rútabb
lesz, végre egész csúnyává változott; lehívták a királyt,
kivezették a lovat, hát egyszer a király szemeláttára rókává
változott s a kertbe átugrott s ott eltűnt.</p>
<p>A király tüstént összeszedte embereit, nagy gyorsasággal
utánaeredt a királyfinak, kinek alig volt ideje átlépni a határt,
csak egy lépés hiányzott, hogy el nem fogták. Túl a határon azonban
nem volt hatalma az Ördögős királynak.</p>
<p>Itt azután kipihenték fáradalmaikat, visszafelé igyekeztek; a
királykisasszonyt felélesztették, a királyfi maga mellé vette fel a
lóra s úgy útaztak. Mikor elértek az erdőhöz, megállítá a róka a
királyfit azon a helyen, amelyen találkoztak s így szólott:</p>
<p>– No, jó királyfi, mindent amit birunk, ketten szereztük, már
most az volna az igazság, hogy mindennek a felét nekem adod, tehát
a királyleánynak a fele, a tátosnak és a pénznek a fele engem
illet!</p>
<p>A királyfi mindenét a rókának ajánlotta, csak a királykisasszony
legyen egészen az övé, de a róka éppen ezt nem akarta engedni.
Mikor látta a királyfi, <span class="pagenum"><a name="Page_128"
id="Page_128">-128-</a></span> hogy a róka nem enged, elbúcsúzott a
királyleánytól, de a róka visszaadta neki:</p>
<p>– Nem kell nekem – úgymond – sem egyik, sem másik, csak azt
próbáltam, milyen szívű ember vagy? Csak egyre figyelmeztetlek,
hogy soha utadban száraz fáról eleven húst le ne végy! Isten veled,
élj boldogul!</p>
<p>Ezzel mind a kettő útnak indult, egyik az erdőben, másik az
úton.</p>
<p>Mikor a királyfi elérte a fatörzsököt, melyben mindháromuk kése
volt, bátyjai kését véresnek találta, elhatározta, hogy amint
hazaviszi amije van, tüstént bátyjai után indul. Amint a korcsma
mellett ment el, nagy népcsoportot látott két oszlop körül
csoportosulni, megismerte bátyjait, kik kötözött kézzel álltak az
emberek közt. Csakhamar ott termett s megkérdezte a
törvénybíráktól, hogy miért vannak ezek az emberek elítélve? A
törvénybíró felolvasá, hogy a kocsmáros lányát elcsábíták és
szerfelett sok adósságot csináltak elannyira, hogy nem képesek már
ledolgozni, tehát a kocsmáros azt akarja, hogy akasszák fel őket.
Ekkor a királyfi megkérdezé: mennyi volna az az adósság? A
törvénybíró gúnyosan nézett reá, de mégis kimondá. Ekkor a királyfi
elküldött egy szolgát, hogy hozzon a szekérről egy tarisznya
aranyat, ezért azután eloldották a királyfiakat, kik piszkosak,
rongyosak voltak.</p>
<p>Egy ideig igen köszönték öccsök szívességét, későbben azonban
megirígyelték tőle a szép leányt <span class="pagenum"><a name=
"Page_129" id="Page_129">-129-</a></span> s összeesküdtek ellene és
száraz kútba dobták s nagy dicsőséggel indultak hazafelé. A
királyfi nagyon megütötte magát, odalent eszmélet nélkül feküdt,
csak akkor jött magához, mikor a róka ébresztgette. A kis róka
elkezdte gúnyolni, miért nem fogadott szót! Kétségbeesve kérte a
királyfi a rókát, hogy segítsen csak mégegyszer rajta. A róka
lenyujtotta a farkát a borzasztó mélység fenekére, mikor már egy
ölnyire felhúzta, megrázta a farkát, a királyfi visszaesett a
kútba. Majd ismét lenyujtá s lekiálta:</p>
<p>– Fogd meg jobban! – s ismét gúnyolta.</p>
<p>Ekkor újra megfogá a róka farkát s nagysokára felért a királyfi,
de már akkor a róka oly messze volt, hogy alig látta.
Visszakiáltott azután a róka, hogy:</p>
<p>– Ereszd el már a farkam!</p>
<p>Elereszté s a róka visszahúzta a farkát és visszajött a
királyfihoz s azt mondá:</p>
<p>– No már most én elmegyek a szabóhoz és szabatok én neked olyan
ruhát, amilyen a Garaboncziás király lovászának van, elhozom s abba
öltözöl fel és elmegyünk atyádhoz. Én majd kis kopókutyává változom
s úgy követlek mindenütt, hogy többé át ne hágd a szavamat!</p>
<p>A királyfi bevárta a ruhát míg elhozta a róka, felöltözött s
elmentek az atyja várába, hol bejelentette magát mint lovász. A
herczegek kigúnyolták, hogy ily haszontalan gyermek merne a tátos
lóhoz közelíteni, mikor még egyetlen egy lélek sem mehetett
<span class="pagenum"><a name="Page_130" id=
"Page_130">-130-</a></span> hozzá élve! De a kislovász váltig
erősíté, hogy ő nem fél tőle. A herczegek beleegyeztek, gondolták
magukban, hogy fognak mulatni, mikor őt is, mint a többit
agyontiporja a tátos. Azonban a kislovász bátran hozzáment a lóhoz
s nem rugta őt agyon, ő vakarta s adott enni neki azután; hát még
mikor felült reá s nyargalt, hogy bámultak!?</p>
<p>Legjobban csodálkoztak azon, hogy mióta a lovász a várban volt,
a királykisasszonynak megjött a kedve, a szőlőtő teremni kezdett,
holott azelőtt a királyleány mindig sírt, a szőlőtő mindig
fonnyadt. Végre a királykisasszonynak kedve jött lovagolni,
kihozatta a lovásszal a tátos lovat s körüllovagolta vele a várat;
azután a herczegeknek is kedvök jött lovagolni. Kihozatták a szép
paripát, de a tátos úgy elrugta őket, hogy alig voltak képesek
fölkelni. Az öreg király is megülte még a lovat, de más senki.</p>
<p>Későbben a királykisasszonyt el akarta venni a nagyobbik
herczeg, s minden tartománybeli királyt meghívtak. A vadak
előteremtését a két herceg vállalta magára, többedmagukkal kimentek
vadászni; a kislovász is elkéredzkedett a királytól vadászni,
elindult a kis kutyával és egy kis lóval s utólérte a hercegeket,
kik az erdőfelé tartottak s reákiabáltak, hogy hogy mer utánok
jönni, elkergették a síkságra.</p>
<p>A kislovász odament, ahova mondták s három szekér vadat lőtt
önmaga, bátyjai pedig semmit sem, <span class="pagenum"><a name=
"Page_131" id="Page_131">-131-</a></span> mit nagyon szégyeneltek.
Majd azt kérdezték tőle, hogy mit kér azért a vadakért? De a
kislovász nem pénzt kért, csak azt, hogy akasztófát süthessen a
lapockájokra. A herczegek összeszidták; hanem mégis úgy gondolták,
hogy a lapoczkán az akasztófa nem látszik, beleegyeztek.</p>
<p>Elérkezett a vendégség napja; király fogadott királlyal, hogy
országjokat veszítsék el, ha lovászuk meg nem üli a tátost. A tátos
mind fejenrugta a lovászt, csak a kislovászt nem, ki meglovagolta.
Ezért nagyon becsülték a kislovászt, a vendégek ebéd után behívták,
beszélgettek vele, nagyon tetszett a beszédje. Majd azt mondták,
hogy mondjon egy mesét!</p>
<p>A kislovász elmondta az életét, úgy amint volt, az egész
vendégsereg összenézett, a herczegek kiakarták dobni az ablakon, ha
a szavát vissza nem vonja; de a kislovász azt kívánta, hogy
mutassák meg a hátukat, mit nem akartak megtenni. Végre az öreg
király rájokparancsolt; ekkor azután kisült minden, hogy nem ők
lőtték a vadat, nem ők hozták a szőlőtőt, sem a
királykisasszonyt.</p>
<p>No, az öreg királynak sem kellett több, a két nagyobbik fiát
felakasztatta, a kisebbikkel összeházasította a királykisasszonyt.
A királyok, kik elvesztették országukat, haláluk után mind neki
ajánlották fel.</p>
<p>Még a róka is királyfinak változott, mert addig volt elátkozva,
míg valakivel jót nem tesz. <span class="pagenum"><a name=
"Page_132" id="Page_132">-132-</a></span></p>
<p>Akkor hétszerte vígabb lakodalmat tartottak, Honczidától
Bonczidáig folyt a sárga lé s boldogul éltek s még ma is élnek, ha
meg nem haltak.</p>
<p class="center">(Ipolyi A. gyüjteményében 28. sz. Csolosz Pál
gyüjt. Máramarossziget.)</p>
<h3>19. János.</h3>
<p>Volt egykor egy magzat nélkül való király, kihez egy koldus
alamizsnát jött kérni. A király egy tál aranyat adott neki, mire ez
ekképen szólt:</p>
<p>– Ámbár az ilyen nagy adomány engem nem illet, mindazonáltal
felséged kezéből legmélyebb alázattal veszem. Az Isten fizessen meg
érte! Nincs felségednek magzatja? – kérdezé a koldus.</p>
<p>– Nincs! – felelé a király.</p>
<p>– Menjen tehát a fölséges királyasszony a vásárba és amit
legelőször megpillant, a kimondott áron vegye meg.</p>
<p>A királyné azonnal kiment a vásárba s legelőször vérpiros
almákat látott meg s belőlök egyet minden alku nélkül egy garason
megvett. Ezt a koldus két egyenlő részre vágta, úgy, hogy a
belsejében levő magvak közül egyik sem vala látható. Az egyik félre
a királynét ráültette s míg ez az almamag következtében kilencz
hónap mulva gyönyörű kis leánykát szült, addig a másik félnek az
alma metszése alkalmával az udvarra ugrott magvából oly magas fa
eredett, hogy a hegyét emberszem meglátni nem volt képes. Ennek a
csúcsán ifjító gyümölcs volt s mint <span class="pagenum"><a name=
"Page_133" id="Page_133">-133-</a></span> a koldus mondotta, aki
abból eszik, legyen bármily öreg, ifjúvá lesz.</p>
<p>Felnyőlt a leány, a király és a királyné megöregedtek, de hogy
ifijúvá akartak lenni, az országban szerteszét hírdették, hogy aki
a facsúcsról az ifijító gyümölcsöt lehozza, azé lesz a bájos
királykisasszony. Ennélfogva vége-hossza nem volt a vendégeknek;
jöttek királyfiak, herczegek, Tündérasszonykákból pattant csinos
ifjak, de ki nyakát, ki kezét, ki lábát törte ki, mindegyik
szerencsétlenül járt ahelyett, hogy az ifjító gyümölcsöt lehozta
volna: mivel a fának csupán csak a tetején volt némi lomb s innen
egész a talpáig ágatlan volt.</p>
<p>Volt a királynak egy öregkanásza s ennek egy tíz éves János nevű
gyermeke, ez bejelentette magát, hogy végrehajtja a nagy tettet; de
mielőtt elindult volna, a királlyal három napig mulatott, ezután
felvette a ködmönét a vállára, szűrét a hátára, fokosát a kezébe
vette, elkezdett mászni. Ha kifáradt, fokosát a fa derekába vágta s
pihent rajta. Amint halad, nagyot zuhan valami, mire kirohantak a
kastélybeliek, gondolván, hogy lebukott; holott csak szűrét ejtette
le. Nemsokára ismét dobbanás történik s a palotabeliek nagy
félelemmel kifutnak, bizonyosnak vélvén leesését, pedig csak
fokosát vetette le.</p>
<p>Megszabadulván akadályaitól, folytatta pályáját. Mikor már
hanyatlott a nap, egy veréblábon forgó várat látott meg a fán, mely
csak sok könyörgés <span class="pagenum"><a name="Page_134" id=
"Page_134">-134-</a></span> után nyitotta ki kapuit, hol elébe némi
kisasszonyka ugorván s így szólott:</p>
<p>– Édes szívem, szép szerelmem, én a tied, te az enyém; ugyan hol
jársz, hol bujdosol?</p>
<p>Miután elmondta útja czélját, azt válaszolta a leány, hogy
efelől mit sem tud, hanem a húga, ki tőle oly távol lakik, mint a
föld ide, talán tud valamit a dologról.</p>
<p>Innen másnap reggel továbbútazott s este szinte egy várhoz ért,
mely pipícskelábon forgott; ide is csak sok rimánkodás után
mehetett be. Az ittlevő leány is éppen azokkal a szavakkal fogadta,
mint a másik:</p>
<p>– Édes szívem, szép szerelmem, én a tied, te az enyém; ugyan hol
jársz, hol bujdosol?</p>
<p>De az ifjító alma felől ő sem tudott semmit és a húgához
útasította, ki ide oly messze van, mint a nénje. A leány kérelmére
itt töltötte az éjjelt.</p>
<p>Másnap reggel tovább ment s este már elérte a harmadik várat is.
Ez csíziklábon forgott, hova mikor bebocsájtatván, így szólt az
asszonyka:</p>
<p>– Édes szívem, szép szerelmem, én a tied, te az enyém; ugyan hol
jársz, hol bujdosol?</p>
<p>Elmondta miért jött, de az asszonyka az ifjító gyümölcs hollétét
nem tudta, mindazonáltal nagyon hasznos oktatást adott neki, mint
viselje magát a Fehérleányok várában: hogy a várban, mely ide
annyira van, mint a nénjéé, pontban esteli, vagy hajnali
harangszóra érjen, mert a harangozóval, <span class=
"pagenum"><a name="Page_135" id="Page_135">-135-</a></span> ki
egyszersmind pap is, csak ekkor találkozik, ki őt a Fehérleányok
szeme elől elrejti, különben a Fehérleányok széttépnék.</p>
<p>Reggel számtalan hálálkodás után elmenvén, fokosa segítségével
feljebb haladott. Már a hegyek csúcsán haladott a nap, a várat
mégsem látta, mi őt nagy aggodalomba ejtette. Aggodalma még inkább
növekedett, mikor messze lévén a vártól, a harangocska hangja a
fülébe hatott s a tanács ellenére kint nem akart feküdni, csendesen
belépett a várba s az ottlevő kápolna ajtajának a küszöbje mellé
heveredett le. Hajnalban a harangozó csak a toronyból lefelé
jöttekor pillantotta meg Jancsit:</p>
<p>– Mit heversz itt, jer’ velem szobámba, mert jaj neked, ha a
Fehérleányok keze közé kerülsz, hanem először a templomba
menjünk.</p>
<p>A pap elmondván a szent misét, azután bementek a szobába s az
egész napot vendégségben töltötték el, mialatt a harangozó
elmondta, hogy a fa hegye még igen magasan van s hogy van három
lova; az egyik réz-, a másik ezüst-, a harmadik aranyszőrű paripa.
Ezeket Jancsi azalatt, míg a pap az isteni szolgálatot végezte,
megtekintette s kíváncsiságból a rézszőrűre ült, mely a csúcsiglevő
távolság felényire vihette csak:</p>
<p>– Én tovább nem mehetek, – monda a ló – hanem ülj fel az
ezüstszőrűre, az feljebb visz.</p>
<p>Egyet fordult s leugrásával a várat megrendítette. Jancsi az
istállóba eresztette a lovat, maga <span class="pagenum"><a name=
"Page_136" id="Page_136">-136-</a></span> pedig a szobában fel s
alá járkált. Bejött nemsokára a harangozó, a ki pap is volt, kinek
kérdésére, hogy miféle robaj volt?</p>
<p>– Mit sem hallottam-mal felelt.</p>
<p>Másnap míg a mise tartott, az ezüstszőrűn kisértette meg a
szerencsét, mely miután már jó magasra, de nem egészen a csúcsig
emelkedett, javasolta Jancsinak, miszerint az aranyszőrűt vegye
hátasul, mert ezzel bizonyára czélt ér s arról a helyrőlvaló
leugrásával, hova emelkedett, kétszerte nagyobb zörgést csinált az
előbbeninél. A harangozó kérdésére:</p>
<p>– Nem hallottam-mal felelt.</p>
<p>Harmadik nap felugrott az aranyszőrűre, mely midőn a csúcson
felül szálltak, azt mondta:</p>
<p>– Szemeld ki a leggyümölcsösebb ágat s mikor e magasságról
lerepülök, a legkitelhetőbb gyorsasággal szakaszd le!</p>
<p>Úgy is lett, a ló még egyszer oly magasra szállt, túl a fa
hegyén s Jancsi a lefelérepüléskor leszakítván az ágat, elhozta a
gyümölcsöt. De mikor az ugrásra megzördült a vár, ott termett a
pap, a ki harangozó is volt.</p>
<p>– Mit míveltél, nem félsz, hogy a Fehérleányok bosszújának
teszlek ki?</p>
<p>Háromszor kérdezte így a pap, Jancsi háromszor vállat vonított s
hallgatott. A pap pedig, miután haragja lecsillapodott,
hazabocsájtá Jancsit, a gyümölcsöt neki ajándékozta, valamint a
lovat is odakölcsönözte addig, míg a földre ér. <span class=
"pagenum"><a name="Page_137" id="Page_137">-137-</a></span></p>
<p>Lejött az udvarra, a paripa kantárját eleresztette s a ló azután
felment. A hozott gyümölcstől a király és királyné oly fiatal lett,
mintha tizenhétéves volna. Erre a ragyogó szépségű királyleány
Jancsié lett, de mivel vele azonnal össze nem kelhetett, mivelhogy
csak tizenkétéves gyermek volt, hogy némi méltósága legyen, nagyobb
helységben bírónak tették.</p>
<p>Hol megfeledkezvén rangjáról, mint gyermek más kanászokkal
tekézett, miközben jól elverték. Megszégyelte magát, hogy
elpáholták, elment bujdosni.</p>
<p>Ment, mendegélt, nagy erdőségbe ért, hol egy vak embernek a
feleségével találkozott, kitől vacsorát és éjjeli szállást kért.
Hazajövén a vak, kiáltozott:</p>
<p>– Idegen van a háznál, add elő!</p>
<p>– Csak álmodol, szeretett férjem – mondá a nő, mialatt tál ételt
tett elébe, de Jancsi gyorsan kikanalazta azt.</p>
<p>– Ejnye, mi az? – szólt a vak – máskor elég volt ennyi s most
nincs a tálban semmi, mégis éhes vagyok?</p>
<p>Ezután a nő második, utóbb harmadik tállal is hozott be és a vak
jóllakván, mondá:</p>
<p>– Te vagy, Miklós fiam?</p>
<p>Az asszony intett Jánosnak, hogy mondja:</p>
<p>– Én.</p>
<p>Erre az öreg vak ekképen szólt:</p>
<p>– Jer’ hát fiam, hadd üsselek arczul. <span class=
"pagenum"><a name="Page_138" id="Page_138">-138-</a></span></p>
<p>Mire a nő egy óntányért nyujtott Jánosnak. Az öreg vak az arcz
helyett a tányérra oly rettentőt csapott, hogy a tányér
összelapult. Másodszor mozsarat tartott oda, melyre oly erőset
ütött, hogy széthasadt; harmadszor a máktörő vasra olyant ütött,
hogy kétfelé tört. Negyedszer vasgolyót adott a vaknak, ki oly
erővel sujtotta a vasgolyót, hogy a ház oldalát keresztültörve, a
kertbe ment.</p>
<p>Most János a nő intésére futni kezdett, éppen akkor jött
hazafelé a vak ember fia, Miklós s kiáltott:</p>
<p>– A házunkból idegen szaladt ki!</p>
<p>S Jancsit el is fogták volna, hacsak a harangozó aranyszőrű
paripáját le nem küldi, melynek farkából a vak, mikor Jancsival
repülni kezdett, néhány aranyszőrt ki is szakasztott.</p>
<p>Jancsi ezután felment a várba s az aranyszőrű paripát ajándékul
nyervén, királyi udvarra szállt, jegyesét meglátogatni.</p>
<p>De már ennek férje s két gyermeke is volt. A gyermekeket Jancsi
semmiképen sem akarta elfogadni, de a nőt sem; a nő szétszakítván
gyermekeit, az ablakon kivetette s János keblére dőlt és
síránkozott; de János lovára kapott s elbujdosott.</p>
<p>Ment, mendegélt, nagy zöld síkra érkezett, hol lefeküdt. E
helyen látta meg a csodaszép ifjút Zsuzsi nevű libapásztor, ki
rögtön haza, a közellevő várba futott s a királykisasszonynak
megjelentette, hogy kit látott. Kimentek Jancsiért s behívták
vendégségbe. <span class="pagenum"><a name="Page_139" id=
"Page_139">-139-</a></span></p>
<p>Ebédközben az ifjú a kisasszonynak tudtul adta, hogy hű szeretőt
keres, olyant, aki soha meg nem hal.</p>
<p>– Nekem az én kedves anyám – mondá a kisasszony – egy akó tűt
hagyott, míg azt a varrásban el nem koptatom, a halálnak nincs
rajtam hatalma.</p>
<p>– De azután meghalsz? – kérdezé az ifjú.</p>
<p>– Azután meghalok – felelt a kisasszony.</p>
<p>– Igy tehát nem kellesz! – szólt János és felülvén a lovára,
továbbfolytatta útját.</p>
<p>Innen messze ismét pázsitra ért, hol lefeküdt. Itt Kata nevű vén
asszony libákat őrzött, ki szinte befutott a közellevő várba s
nemsokára Jánoshoz jött, mondván:</p>
<p>– A királykisasszony kéri, tessék ebédre jönni.</p>
<p>Bejövén a várba, a kisasszony jól megvendégelte. A kitűnő
szépségű ifjúnak ez is ajánlkozék s mondta, hogy addig meg nem hal,
míg két akó tűt el nem koptat, melyet anyja örökségül hagyott reá.
De mivel egykor mégis meg kellene halnia, elhagyá őt az ifjú s
aranyszőrű paripáján továbbhaladt.</p>
<p>Most elérkezett egy harmadik vár földére. Itt előbbiekkel
egyezőleg folyt dolga, csakhogy az öreg libaőr neve Mari volt; a
királykisasszony pedig csak három akó tű elfogyasztása után halt
volna meg.</p>
<p>Innen erdőkön, hegyeken keresztül nagy tengerhöz jött, melynek
egyik szigetében lakott, kit szíve oly régóta keres. Itt
megállapodott paripája s a következőket mondotta neki: <span class=
"pagenum"><a name="Page_140" id="Page_140">-140-</a></span></p>
<p>– El kell válnunk, mert én tengeren a szigetig menni képes nem
vagyok. Most ölj meg, beleimet szedd ki, mosd meg a tenger vizével
s oly helyen rejtsd a föld alá, hol akármikor könnyen
megtalálhatod. Ha szükséged lesz reám, vedd ki belsőrészeimet a
föld alól, tisztítsd meg, azután rázd meg a kantárt és én újra ló
leszek. Ha a szigetre akarsz jutni, miután beleimet elástad, bujj
el a testembe s mikor a sas kopogtatja a bőrt, fogd meg a
lábát.</p>
<p>Ezután megtévén a mondottakat, a hozzáérkezett sas lábába
fogódzott, mely csak azzal az igérettel szabadult meg Jánostól,
hogy sajkán eljön érte.</p>
<p>A sast asszonya megpirongatta a késedelemért, de miután elmondta
az okot, megbocsájtott neki s Jánosért küldte. Mikor János odaért,
a kisasszony örvendett s így fogadta:</p>
<p>– Édes szívem, szép szerelmem, én a tied, te az enyém! Ime,
vígadozzunk, mert soha meg nem halunk!</p>
<p>Ezután sokáig bútalanul éltek.</p>
<p>Későbben Jánosban vágy támadt hazáját meglátogatni s feleségének
a beleegyezésével a partra sajkázott. Itt kiásta a beleket,
megmosta a tenger vizében, a kantárszárat megrázta s az aranyszőrű
paripa előállott s ekkép szólt:</p>
<p>– Amerre te menni akarsz, az mind erdőség és pusztaság, mert
kétszáz éve már, hogy ott nem voltál! <span class=
"pagenum"><a name="Page_141" id="Page_141">-141-</a></span></p>
<p>János mégis elment s lovának tanácsa következtében három zsákot
vitt magával. Mikor mélyen bementek az erdőbe, a ló nagyot botlott
s mondta urának:</p>
<p>– Itt lakott valaha a három akó tűvel bíró leány, de már a
sírban alszik s palotája helyén magas fák vannak. Szállj le rólam,
kedvesem s egy zsákot tölts meg dióval!</p>
<p>Ezt megtevén János, felült s tovább haladtak. Mikor már jó darab
utat tettek, ismét nagyot botlott az aranyszőrű paripa s
mondja:</p>
<p>– Itt volt egykor a két akó tűt bíró leánynak a kastélya.</p>
<p>János leszállott s a másik zsákot mogyoróval töltötte meg.</p>
<p>Mentek tovább s mikor már messzire haladtak, harmadszor is
megbotlott a paripa s mondta:</p>
<p>– Itt van régi helye az egy akó tűt bíró kisasszonynak.</p>
<p>János leszállt paripájáról s a harmadik zsákot suskával szedte
tele.</p>
<p>Ezután mentek, mendegéltek, míg egy pusztán át nagy erdőbe
értek, hol a ló nagyot botlott s mondta, hogy e helyen volt
királyának és elhagyott jegyesének a lakása. János, amint lováról
leszökött, nyílást látott maga előtt, hova bement s látta, hogy az
egész királyi család tetemei itt nyugosznak, egyik szegletben pedig
a Sárgahalál élesíti a fogait. János kérdezte, hogy miért teszi
azt? <span class="pagenum"><a name="Page_142" id=
"Page_142">-142-</a></span></p>
<p>– Ezeket már idehozván, érted menni készültem, de jó, hogy itt
vagy, mindjárt elvégzem.</p>
<p>Ettől megijedvén, lovára kapott s amint lehetett, futtatott, a
Halál utána s már éles karmaival feléje nyúlt, mikor János a zsák
suskát elszórta. Míg a halál ezen nagy keservesen keresztüljött, ő
már távol volt, majd azután a mogyorót s diót szórta a Halál lába
alá. E veszedelem közepett a tengerparthoz értek, a ló itt maradt,
János pedig sajkájába lépett s a sziget vára felé nagy rémüléssel
evedzett, mivel a Halál szüntelen sietett utána. Végre sértetlenül
besajkázott a szigetbe s feleségének elpanaszolta viszontagságait.
Már az asztalhoz ültek ebédelni, mikor az éles fogú Sárgahalál nagy
ájtatosan belépett az ajtón, hogy Jánost magával vigye, azonban a
Tündérasszony lehívta a háztetőről a Zöldhalált, mely felkötvén
nagy kecskeméti sarkantyúját, megragadta a Sárgát és széttépte;
János pedig hű párjával most is él a tenger szigetén.</p>
<p class="center">(Ipolyi A. gyüjteményében 365. sz. Vilcsek Jakab
gyüjt. Szeged.)</p>
<h3>20. Juhenes.</h3>
<p>Élt hajdanában egy igen öreg király hasonkorú feleségével.
Boldogtalanságuk abban állt, hogy gyermekük sohasem volt. Mindennap
kimentek egy inas kiséretében a szőlőkertbe, hol azután a gyepre
heveredve elaludtak. Az inas ilyenkor mindég a lábuknál őrködött.
<span class="pagenum"><a name="Page_143" id=
"Page_143">-143-</a></span></p>
<p>Egyszer egy igen szép meleg napon a felettök levő nagy fára
három holló szállott s az egyik azt mondta, hogy a király udvarában
a kapu küszöbje alatt van egy aranyláp, abban egy hal, melynek ha a
királynő a máját megeszi, gyermeke lesz. Az inas nem állhatta már
tovább, elmondta a királynénak, hogy míg ő aludt, mit beszélt a
holló.</p>
<p>A királyné kivétette a hal máját, megette s egy év mulva
csakugyan lett gyermeke, kit Juhenesnek neveztek el. Mikor már
Juhenes felnövekedett, az apja elküldte vitézséget szerezni. Amint
kiért Juhanes a városból, megszólítja egy Öregasszony:</p>
<p>– Hova mégy, királyfiú?</p>
<p>– Vitézséget keresni.</p>
<p>– Jaj, édes fiam, akkor menj vissza a városba, keresd fel azt a
lovat, melyen apád hajdan vitézkedett, meg azokat a ruhákat,
melyeket apád hajdan viselt, keresd fel a fegyvereket, melyekkel
apád hajdan annyi vért ontott s ezekkel indulj el, mert különben
nem lesz szerencséd. A lovat azonnal meg fogod ismerni, mert amint
belépsz az istállóba, egyszerre nyeríteni fog.</p>
<p>Ezzel a Vénasszony eltávozott, Juhenes pedig visszament a
városba s ott a szeméten megtalálta atyja ruháit és fegyvereit;
azután az ólba ment, hol egy ló ugyancsak nyerített, hozzáment
Juhenes, fel akarta állítani a lovat, de az mozdulni is alig
tudott; mit volt mit tenni, megfogta a kötőfék szárát, húzta maga
után a lovat. <span class="pagenum"><a name="Page_144" id=
"Page_144">-144-</a></span></p>
<p>Mikor kimentek a városból, megrázkódott a rossz ló s pompás
paripa lett belőle:</p>
<p>– No, édes gazdám, ülj fel csak rám, mondd, hogy vigyelek, úgy-e
mint a szél, vagy pedig mint a gondolat?</p>
<p>– Úgy mint a gondolat.</p>
<p>Ennek sem kellett egyéb, felragadta a felhők fölé. Amint itt
mentek, mendegéltek, találtak egy rossz hídat, akkor mondja a
paripa:</p>
<p>– No, édes gazdám, bújjál csak ez alá a híd alá, aztán tartsd ki
a kardodat, mert mindjárt jön egy hatfejű Sárkány, ezzel meg kell
vívnod!</p>
<p>Juhenes bebújt, hát egyszer csakugyan jön ám a hatfejű Sárkány s
amint a hídra lépett, megbotlott Juhenes kardjában s nagyot
káromkodott:</p>
<p>– Ejnye, ilyen-amolyan, Nagy-Magyarországot körülfutottam annyi
idő alatt, míg egy szál kender elég, anélkül, hogy megbotlottam
volna s most ez a szeg akadályozna engem?</p>
<p>Ezzel nekirohant Juhenesnek, de Juhenes mind a hat fejét
levágta.</p>
<p>Azután felült a paripára, ment, mendegélt tovább, hát egyszer
találnak egy ezüsthídat, ekkor ismét megállott a paripa s
mondá:</p>
<p>– Édes gazdám, bújjál be az ezüsthíd alá, tartsd ki a kardodat,
mert mindjárt jön a kilencfejű Sárkány, ezt meg kell győznöd, mert
különben végünk lesz!</p>
<p>Juhenes úgy tett, mint lova mondta s kevés <span class=
"pagenum"><a name="Page_145" id="Page_145">-145-</a></span> idő
mulva jött nagy sziszegéssel a kilenczfejű Sárkány s amint a hídra
lépett, megbotlott s még jobban káromkodott, mint a hatfejű
Sárkány:</p>
<p>– Körüljártam Nagy-Magyarországot, anélkül, hogy megbotlottam
volna annyi idő alatt s most ez a szeg gátolna engem!</p>
<p>Ezzel nekirohant Juhenesnek, de Juhenes mind a kilencz fejét
levágta, azután ismét tovább ment.</p>
<p>Amint egy jó darabig haladt, talált egy aranyhídat.</p>
<p>– No, édes gazdám, bújjál be az aranyhíd alá, mert jön a
tizenkétfejű Sárkány, ezt is meg kell ölnöd!</p>
<p>Juhenes négy óra mulva ezt is megölte; ekkor visszafordult és
hazament az atyjához, kinek mikor elmondta, hogy hogyan
vitézkedett, így szólott hozzá:</p>
<p>– Jaj, édesfiam, ez még mind semmi, ezt még én is mind
megtettem, hanem van egy ember, kivel én nem bírtam, azt öld meg,
ha ezt megteszed, akkor bezzeg, vitéz ember leszesz!</p>
<p>Elindult Juhenes, újra húzta maga után a rossz lovat, mert mikor
a városba jött, a ló újra olyan rossz lett, mint előbb volt s a
város végén ismét szép paripává vált.</p>
<p>Mentek, mendegéltek, míg el nem érték Zöldmezejesinek a
lakóhelyét – így hívták azt a vitéz embert. A paripa eltűnt egy kis
időre, Juhenes pedig szétnézett, látta, hogy alszik Zöldmezejesi,
mellette <span class="pagenum"><a name="Page_146" id=
"Page_146">-146-</a></span> meg pompás ételek vannak. Juhenes éhes
volt, hozzáfogott enni, jóllakott s azután lefeküdt Zöldmezejesi
mellé, elaludt. Későbbre felébredt Zöldmezejesi, csak elbámult,
hogy mit keres mellette ez az ember? Először meg akarta ölni, de
eszébe jutott, hogy Juhenes őt is megölhette volna, nem illik tehát
ily alávalólag bánni vele. Mikor Juhenes felébredt, így szólott
hozzá Zöldmezejesi:</p>
<p>– Tudd meg, nyomorult, hogy megölhetnélek, de nem bántlak abban
az esetben, ha a sáskákat, melyek ide fognak jönni, mind
elkergeted.</p>
<p>Egyszer jöttek ám a sáskák, a nap nem látszott, annyin voltak,
olyan setét volt a tájék, mint zivataros őszi éjszakán. Ekkor
Zöldmezejesi nagy karikást adott Juhenes kezébe, ki emellett még
fringyiáját is felkötötte és elkezdte a sáskákat kergetni.
Zöldmezejesi csak a nagy hegyekig tudta a sáskákat kergetni, de
Juhenes ezen is túl űzte. Amint a hegyeket már jól elhagyta, talált
egy Vénbanyát, ki tilolt s a kenderből tömérdek sáska jött ki
minden csapásra; Juhenes ekkor a Vénbanyát felaprózta, a kendert
pedig a törővel együtt mind megégette, azután visszament
Zöldmezejesihez, ki térdre borult előtte s elismerte, hogy
gyengébb, mint ő, megadja magát és szolgája lesz. Zöldmezejesit
magához véve, hazament, de atyja még ekkor sem volt megelégedve
vele.</p>
<p>– Még egyet véghez kell vinned – úgymond az öreg király – és
csak akkor leszel minden tekintetben <span class="pagenum"><a name=
"Page_147" id="Page_147">-147-</a></span> vitéz. Először meg kell
ölnöd Kanbarátot, kinek birodalma túl a nagy hegyeken,
messzeterjed. Útnak készült Juhenes tehát ismét, egy gyűrűt tett
egy pohárba s azt mondá az atyjának, hogy míg abból kristálytiszta
víz buzog föl, addig életben lesz, de ha vér csepeg belőle, akkor
már nem lesz az élők között.</p>
<p>Elindult Juhenes, húzta a rossz lovat ismét maga után, mikor a
várost elhagyta, megrázkódott a ló és szép paripa lett belőle. Sok
menés és fáradozás után végre elérték Kanbarát birodalmát. Kanbarát
mikor Juhenest megpillantotta, irtózatos dühbe jött s azt mondá,
hogy ha neki Juhenes Tündérszép Ilonát elő nem hozza, halálnak
halálával fog meghalni. Mit volt mit tenni, mint azt, hogy neki
kellett Juhenesnek indulni Tündérszép Ilonát felkeresni.</p>
<p>Amint mendegélt, előtalált egy igen sovány farkast, az oldalán
tarisznya volt, kérdi tőle, hogy miért van tarisznya nála s hogy
micsoda helyzetben van?</p>
<p>– Én most juhász- és egyszersmind borjúcsordás is vagyok a
Kanbarát jószágai mellett, sovány pedig azért vagyok, mivel ha
történetesen megennék egy borjút, vagy egy juhot, Kanbarát azonnal
megöletne.</p>
<p>Juhenes ezen egy kissé megütődött, de mivel nagyon éhes volt,
azért addig beszélt a farkasnak, míg le nem vágott egy borjút,
miből azután ugyancsak vendégeskedtek. <span class=
"pagenum"><a name="Page_148" id="Page_148">-148-</a></span></p>
<p>Mikor elváltak, a farkas egy sípot adott át neki, hogy ha
szüksége lesz reá, csak a sípot fújja meg, azonnal ott terem.</p>
<p>Amint mendegélt tovább, talált egy sovány rókát, melynek az
oldaláról szinte tarisznya fittyegett alá, ettől is megkérdezte,
miért van tarisznya nála s hogy micsoda helyzetben van? A róka azt
felelte, hogy liba- és tyúkpásztor, soványsága pedig onnan van,
mert egy tojás nem sok, de még annyit sem szabad neki megenni.</p>
<p>Juhenes ennek is addig beszélt, még egy pár tyúknak a vérét
vették s lakmároztak.</p>
<p>A róka is adott neki elválásukkor egy sípot, hogy csak ezt fújja
meg, ha szüksége lesz reá s azonnal ott lesz.</p>
<p>Amint továbbment, folyóvízhez ért, melynek partján megállt,
elővette a farkastól kapott sípot, megfújta, a farkas tüstént ott
termett, átvitte a vizen s eltünt. Juhenes pedig egy Vénbanyára
talált, ki így szólott:</p>
<p>– Tudom, hogy Tündérszép Ilonát keresed, meg is kapod, ha reám
hallgatsz, útbaigazítalak. Nézd, ama gyönyörű szép ligeten, a folyó
partján, oda szokott járni fürdeni tizenkét hattyú, tizenegy a
ruháját mind egy csomóba rakja, a tizenkettedik pedig külön, erre
vigyázz nagyon, mert ez a Tündérszép Ilona. Majd mikor a hattyuk
mind a vízben lesznek, Tündérszép Ilona ruháját kapd fel és szaladj
vele erre az én gulibám felé, de vigyázz, <span class=
"pagenum"><a name="Page_149" id="Page_149">-149-</a></span> hogy
valamiképen vissza ne tekints, mert tüstént ökörré változol.</p>
<p>Juhenes kileste a hattyúkat s Tündérszép Ilona ruhájával
elszaladt, de meg nem állhatta, hogy vissza ne nézzen, amint
viszzanézett, ökörré változott el.</p>
<p>Ettől kezdve a pohárban a gyűrűből vér csepegett.</p>
<p>Ezen az öreg király és királyné nagyon elszomorodott és
felszólították Zöldmezejesit, hogy lássa el magát jó nyíllal,
induljon útnak fölkeresni Juhenes hamvait.</p>
<p>Zöldmezejesi néhány nap mulva elért az Öregbanya gunyhójához s
elmondta, neki, hogy mi járatban van. Az Öregbanya azt tanácsolta
neki, hogy várakozzék déli tizenegy óráig, ekkor a már eddig ökörré
vált szerencsétlenek mind eljönnek ide gyepelni s ekkor azt,
amelyik a többitől egészen el van különözve, lőjje le. Zöldmezejesi
akként cselekedett és Juhenes feltámadt ezerszer szebb alakban.</p>
<p>Juhenes ezután ismét megkísérte a hattyú ruháját elvenni, el is
vette, szaladt a Vénbanya gunyhójába, de már ekkor nem nézett
hátra, Tündérszép Ilona pedig utána futott. Mikor a gunyhóba beért,
a Vénbanya megragadta és egy oszlophoz köté, Tündérszép Ilona
ezalatt szinte beért a gunyhóba, megfogta Juhenest s úgy megrázta,
hogy ha a Vénbanya az oszlophoz nem köti, talán darabokra hullott
volna. <span class="pagenum"><a name="Page_150" id=
"Page_150">-150-</a></span></p>
<p>Későbben kibékült Tündérszép Ilona s megszerette Juhenest,
egymásé is lettek volna, ha nem rettegtek volna a Kanbaráttól.
Hozzámentek tehát és ott Juhenes nyúllá változott át s a kertben
levő bokrok közt lappangott; Tündér Ilona pedig annyira megtetszett
Kanbarátnak, hogy eleinte a házat sem igen hagyta el, később
azonban elment vadászni.</p>
<p>Míg ő odajárt, Juhenes magára vette eredetalakját s tanácskozott
Tündérszép Ilonával, miképen tegyék Kanbarátot semmivé? Abban
állapodtak meg, hogy legjobb lesz, ha Kanbarát kegyelmébe behízelgi
magát Tündérszép Ilona és megtudja, hol van Kanbarát ereje.</p>
<p>Másnap kérdezősködött is Kanbaráttól ilyesmiről, s azt mondta,
hogy a seprőben van az ereje.</p>
<p>Tündérszép Ilona a seprőt igen nagy becsben tartá, mit látván
Kanbarát, azt mondta, hogy nem a seprőben, hanem a küszöbben van az
ő ereje. Végre, mikor őszintének hitte irányában Tündérszép Ilonát,
megvallotta, hogy a városhoz nem messzire van egy sziget, itt él
egy vaddisznó, ennek a hasában van egy galamb, a galambban tojás, a
tojásban méh van, ebben van az ő ereje összepontosulva.</p>
<p>Juhenes amint ezt megtudta, azonnal ment a szigetre, hol ott
találta a farkast, mely megtudván czélját, azt mondta, hogy
várjanak itt a vaddisznóra, bujjék el a bokor mögé s ha jön a
vaddisznó, ő majd előlről támadja meg, Juhenes pedig hátulról s
ölje meg. Úgy is történt. <span class="pagenum"><a name="Page_151"
id="Page_151">-151-</a></span></p>
<p>A vaddisznót felbonczolták, megtalálták a galambot, de a galamb
azonnal elrepült. Juhenes elővette a rókaadta sípot, megfujta,
megparancsolta a rókának, hogy hozza elő a galambot, mit a róka meg
is tett. Megölték a galambot, kivették belőle a tojást, a tojásból
a méhet, melyet Juhenes megégetett. Ettől az időtől fogva
elgyengült, elsenyvedt Kanbarát s meghalt, Juhenes pedig magával
vitte Tündérszép Ilonát s hazájában most is élnek, ha meg nem
haltak.</p>
<p class="center">(Ipolyi A. gyüjteményében 191. sz.)</p>
<h3>21. Rózsa János.</h3>
<p>Egyszer volt, honnan volt, volt a világon egy király, ki is
megházasodott és nősülésével annyira szerencsétlen volt, hogy
gyermeke nem született, amin nagy aggodalomba merült.</p>
<p>Harmincz évig három esztendőnként azzal a reménnyel ment el
hadakozni, hogy hazajövetelkor felesége magzattal fogja fogadni; de
ez nem történt meg. Ekkor egy új hadjáratra határozta el magát a
király és ekkor már fejvesztéssel fenyegette a feleségét, ha
hazajövetelkor nem lesz gyermeke.</p>
<p>A királyné férje eltávozása után a várost gyászba húzatta, mit
meglátott két bordáslegény, kiket útjok a városon keresztül vitt,
minek okát a város végén lakó öregasszonytól kérdezték meg. Amint
megtudták az okát, azonnal mentek a királynéhoz szerencsét
próbálni. <span class="pagenum"><a name="Page_152" id=
"Page_152">-152-</a></span></p>
<p>A királyné búsulva járdalt le s föl, mikor odaértek s
megkérdezte, mi járatban vannak? Hosszas beszélgetés után
elérkezett a vacsorálás, ezután a nyugalomramenés ideje, mikor a
királyné ágyat vettetett s nyugodalomra szólította a két
bordáslegényt, de ezek megkérték a királynét, hogy menjen ő
nyugodni, őket pedig engedje ébren lenni.</p>
<p>Szép holdvilágos éjjel volt, a két bordáslegény kiment a kertbe,
hol mindenféle virágot találtak, kivévén egy pünkösdi rózsát, mely
éppen akkor bujt ki; ekkor felköltötték a királynét, ki az új
virágnak rendkívül megörült, mivel azelőtt még ilyen a kertjében
nem volt. Ekkor elkezdte magában érezni az édes terhet. Később
nyugalomra ment a királyné, de éjféltájban ismét felköltötték;
ekkor már három bimbó volt a rózsafán, minek még inkább örült a
királyné s hajnaltájban, mikor mind a három kinyitott, a középsőt a
királynéval leszakajtatták. Mikor leszakajtotta a virágot, oly
figyermeket szült, melynek párja a birodalomban nem volt.</p>
<p>Megvolt az öröm s a királyné a gyermek keresztelését arra az
időre akarta halasztani, mikor a gyermek atyja hazajön, de a két
bordáslegény azt mondta, ha addig meg nem kereszteli, akkor a világ
legrosszabbika fog lenni a gyermek; megkeresztelték tehát a
királyfit Rózsa Jánosnak.</p>
<p>A két bordáslegény azt is meghagyta, hogy a gyermek mellé
meghitt öregasszonyt rendeljenek, aki a városban kezdje el a tejet
a királyfinak felhordani, <span class="pagenum"><a name="Page_153"
id="Page_153">-153-</a></span> még pedig úgy, hogy minden házból,
ahol tehén van, egyszer hozza el a tejet, ha mindjárt öt-hat tehén
tejét hozza is el és étesse meg a királyfival.</p>
<p>Idő múltával hazajött az atya és fiát az asztalon aranyalmával
játszani találta, nagyon megörült neki s a város végén a számára
egy gangot csináltatott és ezután idehordta neki az öregasszony a
tejet. Utoljára itt a gyermek annyira elcsintalanodott, hogy a
leányokat a gang mellé kecsegtette.</p>
<p>Egyszer az öregasszony amint vitte haza a tejet, gödörbe esett,
mert a királyfi kecsegtetésén elbámészkodott s a fazekat
összetörte, a tej széjjelömlött; ekkor megátkozta Rózsa Jánost,
hogy addig meg ne házasodjék, míg a Világszépasszonyát fel nem
találja.</p>
<p>Ekkor Rózsa János a gangról hazament s lovat kért atyjától, hogy
elmehessen szerencsét próbálni. Atyja le akarta beszélni, de ő
rendületlenül ragaszkodott szándékához, míg atyja is beleegyezett s
királyi tanácsos kíséretében csakugyan elindult.</p>
<p>Amint mentek, hetedhétország ellen, találtak egy várost, melynek
a végén akasztófa volt, melyre egy ember volt kárhoztatva.
Odasietett János, de már kissé megkésett, a sapkájával integetett,
hogy várakozzanak egy kevéssé. Mikor odaért, kérdezte a
kárhoztatott vétkét, mire azt mondták, hogy disznót lopott. Ezután
azt kérdezte, mennyiért lehetne megváltani a bűnöst?</p>
<p>– Négy garasért! – volt a felelet. <span class=
"pagenum"><a name="Page_154" id="Page_154">-154-</a></span></p>
<p>Ekkor egy átalvető aranyat a jelenlevők közt kiosztott s a
bűnöst magához vette, mint szabad embert. Megszabadulása után ezt
mondja az ember:</p>
<p>– Jól jártál te, Rózsa János, hogy engem megmentettél, mert
nálam nélkül fel nem találtad volna a Világszépasszonyát, így pedig
feltalálod!</p>
<p>Ugyanekkor megismertette Rózsa Jánost az ő ördögi mesterségével
is s megmondta, hogy ha most őt felakasztották volna, nem ő, hanem
a helység bikája függött volna az akasztófán.</p>
<p>Ezekután Rózsa János Barna Péter tanácsára – mert így hívták a
megszabadított Bűbájost – visszaküldte a királyi tanácsost s Barna
Péterrel lovagolt a közellevő városig, ahol Barna Péternek is lovat
vett, még pedig az ő tanácsára, vasderest egy szegény ember
istállójából. Azután lovukat elvitték a czigányhoz,
megpatkoltatták, mindegyik lábára egy-egy mázsás patkót üttettek, s
fontosfejű szegekkel verették fel, egyszersmind reszelőt s
kalapácsot kértek, így útnak indultak.</p>
<p>Mentek hetedhétország ellen s mikor már az üveghegyek közepéig
értek, már akkor a patkó megkopott s Barna Péter tanácsára
megreszelték, megigazították a patkót s úgy hatoltak felfelé; de
mikor a hegy tetejére értek, a patkó oly vékony volt, mint egy kés
éle s a patkószeg akkora lett, mint egy tengeriszem.</p>
<p>Ezen a hegyen túl lakott Világszépasszonya.</p>
<p>Itt azt a meghagyást tette Barna Péter Rózsa <span class=
"pagenum"><a name="Page_155" id="Page_155">-155-</a></span>
Jánosnak, hogy míg ő Világszépasszonyához megy, addig az üveghegyen
levő virágos kertből egy virágot se merjen leszakajtani, bár azok
mindnyájan kérni fogják:</p>
<p>– Engem szakajts le, édes gazdám, szagolj meg engemet és szúrj a
sapkád mellé!</p>
<p>Ezekre ő semmit se hajtson, hanem menjen be a gyümölcsösbe és
lakjék jól; és úgy is tett.</p>
<p>Ezalatt Barna Péter elment a Világszépasszonyához, megcsókolta
bal orczáját, amely csók után tüstént el kezdett rothadni.</p>
<p>Azonban Világszépasszonya a csók után a Barna Péter által
ajánlott írral megkenyvén, még szebb lett, mint azelőtt volt.
Másodszor ismét elment Barna Péter és ekkor a Világszépasszonya
jobb orczáját csókolta meg, de ezt is megkenyvén Világszépasszonya
az írral, még szebb lett.</p>
<p>Harmadszor is elment, de mielőtt elindult volna, Barna Péter azt
hagyta meg Rózsa Jánosnak, hogy készen legyen, mert csak ő
szabadíthatja meg, ha Világszépasszonyánál megcsípnék, mivel
Világszépasszonya most erős felügyelet alatt van.</p>
<p>Úgy is történt.</p>
<p>Barna Péter mikor Világszépasszonyát átkarolta, az elaludt őrök
a sikoltásra felébredtek, Barna Pétert megcsípték s rögtön halálra
is ítélték.</p>
<p>Azonban, miután a pap vele az imádságot elmondatta,
Világszépasszonya egy kérdést intézett hozzá azzal a kijelentéssel,
hogy ha megfelel reá, grácziát kap. <span class="pagenum"><a name=
"Page_156" id="Page_156">-156-</a></span></p>
<p>A kérdés az volt:</p>
<p>– Hol van Rózsa János, a kit Világszépasszonya még
gyermekkorában a városvégén látott? – ha ezt elő fogja hozni,
megkegyelmeznek neki.</p>
<p>Rózsa János ekkor már csak néhány lépésnyire volt s Barna Péter
azonnal intett neki, s miután meggyőződtek, hogy valóságosan ő a
Rózsa János, nagy lakodalmat tartottak.</p>
<p>A lakodalom után Rózsa Jánost és feleségét az ipa ebédre hívta;
azonban Barna Péter, ki bűbájosságánál fogva mindentudó is volt,
jól tudta, hogy az ipa Rózsa Jánosnak és feleségének a poharába
mérget tölt, javasolta tehát Rózsa Jánosnak, hogy engedje át neki a
vő helyét az ebédnél, Rózsa János pedig foglalja el az ő helyét, mi
meg is történt. Mikor az ebéd kezdődött, a házigazda szilvórium
helyett mérget töltött, Barna Péter felvette a poharát, ruhájára
öntött belőle, ruhája lángbaborult, ezután a Világszépasszonyának a
poharát is felvette, ebből is öntött ruhájára néhány csöppet, ismét
lángbaborult a ruhája Barna Péternek.</p>
<p>Hazamentek mind a hároman, most azon gondolkoztak, hogy lehetne
innen megszabadulni?</p>
<p>Világszépasszonya azt javasolta, hogy az apja háza előtt levő
targonczát kell megszerezni, ennek a targonczának az a
tulajdonsága, hogy egy taszítással az üveghegy derekáig, másikkal a
tetejére, innen pedig a Rózsa János apja birodalmába lehet
taszítani.</p>
<p>Rózsa János kapott az alkalmon, de ő a targonczát <span class=
"pagenum"><a name="Page_157" id="Page_157">-157-</a></span>
megmozdítani sem bírta, Barna Péter ment tehát el s kis ujjával
megbillentvén, Rózsa János háza elébe szaladt a targoncza; itt
amijök csak volt, mindent ráraktak, magok is ráültek, meglökte
Barna Péter, ki szinte utánok rugaszkodott s egy lökéssel nem az
üveghegy derekáig, hanem annak tetejéig taszította; itt ismét
megtaszítván, a Rózsa János birodalmába ment, ezentúl – mivel nem
üvegút volt – a targonczán tovább nem mehettek, hanem gyalog.</p>
<p>Beljebb gyalogolván a birodalomba, egyszer Világszépasszonya bal
orczáját égni érzi s mondja férjének:</p>
<p>– Nézz vissza, mert bizonyosan valami veszedelem közelget
felénk!</p>
<p>Ez visszanézvén, egy hollót látott feléjök repülni;
Világszépasszonya tüstént megjósolta:</p>
<p>– Ez az én apám, melyet anyám értünk küld; ezt jó lesz nekünk
kikerülni azáltal, hogy én köpök egyet, az katedra lesz, te öreg
pap leszesz, én pedig vén, régi templommá változok és te könyörögni
fogsz én bennem.</p>
<p>Úgy is történt, a holló leszállott a templom elé, megrázkódván,
királlyá, a Világszépasszonya atyjává változott; a templomba
bemenvén, a papot könyörögni találta. Félbeszakíttatván
könyörgését, azt kérdezte tőle, nem látott-e itt egypár fiatal
cselédet?</p>
<p>– Akkor láttam, uram, mikor ezt a templomot ide építtettem.</p>
<p>Ekkor kimenvén a templomból, hollóvá változott, <span class=
"pagenum"><a name="Page_158" id="Page_158">-158-</a></span>
visszament a hazájába. Azonban Rózsa János napa megmagyarázta neki,
hogy:</p>
<p>– A templom a te lányod volt, a pap a te vejed volt. – A király
hajlandó volt ismét visszatérni.</p>
<p>Ekkor keselyű képében ment utánok, csakhogy Világszépasszonya
arca pirulásáról ismét észrevette s ekkor Világszépasszonya
kölessé, Rózsa János meg rongyos pásztorrá változott s őrizte a
kölest. Elérvén a saskeselyű a darab kölest, leszállott,
megrázkódván, király lett. Ekkor kérdezte a rongyos
kölespásztortól, nem látott-e erre egypár személyt valahol
elutazni?</p>
<p>– Akkor láttam, midőn ezt a darab kölest ide vetettem.</p>
<p>Fölöslegesnek találván tovább is tudakozódni, saskeselyűvé
változott, visszament; de otthon a Világszépasszonya anyja
megmagyarázta neki, hogy a köles az ő lánya volt, a pásztor pedig a
veje.</p>
<p>Ezután maga indult el a Világszépasszonya anyja, tüzeskerékké
változott. Világszépasszonya szavára visszanézett Rózsa János,
látott feléjök egy tüzeskereket hömpölyögni, mit feleségének
megmondván, felesége azt mondta, hogy az az ő anyja, köpött egyet,
köpése tóvá változott, ők pedig vadrucák lettek a tó közepén s
meghagyta neki, hogy anyja hívni fogja s ő hajlandó is lesz
kimenni, de ő mint erősebb, rugja vissza mindig.</p>
<p>Úgy is történt.</p>
<p>Elérvén a tüzeskerék a tavat, egyet szikrádzott, királynévá
változott át, a tó partján leült, emlőit <span class=
"pagenum"><a name="Page_159" id="Page_159">-159-</a></span>
kitévén, úgy csalogatta ki leányát, mondván: nem ezt érdemli ő a
leányától! Mire indult is a jérczerucza kifelé, de a gácsér
visszarugta.</p>
<p>Végre a hosszas hivogatásban elaludt a királyné a tó parton;
ekkor a jércze is, a gácsér is kihúzott egy szál tollal a
szárnyából s a királyné szemét egyszerre kiszúrták; erre megátkozta
őket, hogy soha haza ne jussanak.</p>
<p>Ezekután kiszállván a tóból, útnak indultak, velök ment Barna
Péter is, ki mint árnyék követé őket eddigelé. Útjokban rengeteg
erdő alatt elesteledvén, Barna Péter gyephantokból ágyat vetett
nekik, ők pedig lefeküdtek, elaludtak.</p>
<p>Egyszer fejök fölé a fára két hattyú száll s panaszkodnak, hogy
ennek a fiatal párnak hogy kell elpusztulni útjokban, mert jön
velök szemben egy fehér galamb, amely olyan tóvá változik, hogy ezt
az országot elmossa; aki pedig ezt hallja és annak a fiatal párnak
megmondja, változzék térdig kőbálvánnyá!</p>
<p>Éjféltájban négy hattyú szállott fejök fölé, panaszkodván, hogy
egy hintó fog a fiatal pár elé jönni, amelybe ők beleülvén, a hintó
lángja az eget fogja verdesni.</p>
<p>Mikor a hajnal feltetszett, akkor ismét a fejök fölé szállott
hat hattyú, ezek is síránkoztak, hogy hogy kell ily szép párnak
elveszni hazamenetelökben, mivel hazamenetelkor az országfeje
fijának és fija feleségének örömében egypár pohár mérget fog
tölteni. <span class="pagenum"><a name="Page_160" id=
"Page_160">-160-</a></span> Azonban mind utána tette, hogy aki ezt
hallja és a fiatal párnak elmondja, változzék kőbálvánnyá.</p>
<p>Az első csapat azt mondta térdig, a másik már kötésig, a
harmadik azt mondta, hogy tetőtől talpig változzék kőbálvánnyá.</p>
<p>Mindezt Barna Péter mind nagyon jól hallotta.</p>
<p>Útnak indultak, csakugyan reájok szembe fehér galamb jött; Barna
Péter az egypár cselédet egyiket az egyik hóna alá, másikat a másik
alá tette és a jövő galambot magán keresztülvetette; a hátok megett
tüstént olyan tó lett, hogy az egész környéket elborította.</p>
<p>Mentek tovább, találtak hatlovas hintót, melyet az apja küldött
fija elébe; ekkor ismét hóna alá vette a szép párt és a hintót
felborította; olyan tűz lett belőle, hogy az eget verdeste.</p>
<p>Hazaérkezvén, a király örömében fijának egy pohár mérget
töltött, de Barna Péter még az úton elkérte Rózsa Jánostól az
elsőséget, itt tehát fogta a poharat s magára öntvén a mérget,
amely tüstént lángra lobbant; hasonlóképen tett azzal is, melyet a
király menyének töltött.</p>
<p>Ezután ebédeltek. Későbben vacsoráltak, majd nyugodalomra
mentek. Az ágyon egymásközt beszélgetvén, elhatározták, miszerint
Barna Pétert tizenhárom évig panasztalan kenyérrel tartják; azonban
tizenkét év eltelvén, nagyon rosszul folyt dolga, panaszt tett
Rózsa Jánosnak s nem engedvén az egyenetlenkedést csirába indulni,
Rózsa Jánost a ház elé <span class="pagenum"><a name="Page_161" id=
"Page_161">-161-</a></span> hivta, maga pedig az udvar közepére
kiállott, hogy megmutassa, kinek nem ad Rózsa János panasztalan
kenyeret, annak, aki vele annyi jót tett?</p>
<p>Elkezdte tehát beszédét:</p>
<p>– Tudjátok-e, midőn ama rengeteg erdő mellett háltunk, egypár
hattyú szállott fejetek fölé és azt mondta: hogy kell ennek a
fiatal párnak hazamentében elveszni, mert őreájok szembe jön egy
fehér galamb, mely rémítő tóvá fog változni, amelybe belehalnak;
aki azonban ezt hallja és megmondja annak a fiatal párnak,
változzék térdig kőbálvánnyá; így a második s harmadik csapat
hattyú feleleteit elmondván, kőbálvánnyá változott az udvar
közepén.</p>
<p>Próbálta Rózsa János őt ismét feleleveníteni, de nem bírta;
végre ágyúztatta, de az ágyúgolyó legkisebbet sem volt képes
letörni belőle.</p>
<p>Ekkor többeknek a tanácsára elindult egy híres Doktorhoz, aki
rengeteg erdőben lakott; útjában azonban talált először három
gulyást, akik egyszerre több marhát vágtak le s még sem bírtak
belőle jóllakni, felkérték tehát Jánost, hogy kérdezze meg attól a
Doktortól, vajjon mi lehet ennek az oka?</p>
<p>Azután talált útjában egy házat, ahova betért rágyujtani; itt
három leányt talált, kik közül az első már igen vén, a második
nyomorék, a harmadik néma volt, ezek is reábízták nyomoruságuk oka
megtudakolását.</p>
<p>Ezután talált egy nagy vizet, amelyen nem birt <span class=
"pagenum"><a name="Page_162" id="Page_162">-162-</a></span>
átmenni, csak ott dévánkozott, egyszer megszólalt a víz:</p>
<p>– Hová mégy, te Rózsa János?</p>
<p>Kijelentvén szándékát, mondta neki a tó, hogy tudakozza meg,
miért nincs ő benne hal? Ekkor tüstént megfagyván a víz, átment
rajta.</p>
<p>Elment végre Rózsa János egy rengeteg erdőbe, hol oly házat
talált, melyen nem volt sem ablak, sem ajtó; körüljárdalta,
utoljára talált egy ajtóformát, amelyet leginkább a vakolatról
lehetett megismerni, amelyet megbillentvén, benyílt. Bemenvén, egy
Őszember ült az asztalnál, kinyitott könyv volt előtte; belépte
után elkezdette Rózsa János idejövetelének az okát elmondani.</p>
<p>Először is a magáét mondotta el s az Őszember azt olvasta reá a
könyvből, hogy mióta ezt az útját elkezdette, született két
fiúgyermeke; ezeket vegye karjára, vigye a kőbálványhoz s kis
ujjokat megszúrván, cseppentsen a kőbálványra hat csepp vért, ismét
emberré fog változni.</p>
<p>Azután a három gulyás ügyét adta elő, ezekre azt felelte a
Doktor, hogy ezek azért nem laknak jól, mivel mindig a kisebbik
nyul először a tálba. Majd a három leány ügyét hozta fel; erre azt
mondta:</p>
<p>– Az első azért nem ment férjhez, mert a szemetet mindig
napkeletre, nem pedig napnyugotra hordta, a legényt ki nem kisérte,
széket alá nem adott; a második azért nyomorék, mert a koldust
megcsúfolta, nem hogy alamizsnát adott volna neki; <span class=
"pagenum"><a name="Page_163" id="Page_163">-163-</a></span> a
harmadik pedig azért néma, mivel az ostyát – mert a pap rongyos
volt, megútálván – kiköpte, melyet egy béka felvévén, a templom
küszöbe alá vitte; ott van még most is a szájában, ha azt attól
elveszi s megeszi, tüstént meg fog szólani. A tóban pedig azért
nincsenek halak, mivel még nem haltak bele emberek; de ezt meg ne
mond, még át nem mégy rajta, hanem a vizen túl, a hegy oldalán van
egy nyárfa, annak a tetejébe felmenvén, kiáltsd vissza a tónak,
hogy miért nincsenek benne halak.</p>
<p>A jóslatokat mindenütt a leghűségesebben átadta, hazament, két
fiát karjára vette, a kőbálványhoz vitte s hat cseppet a
kőbálványra cseppentett s midőn a hatodik reácseppent, Barna Péter
még szebb s különb alakban állott elő, mint azelőtt volt. Ezután
megbecsülte Rózsa János Barna Pétert, panasztalan kenyérrel
tartotta s most is élnek, ha meg nem haltak.</p>
<p class="center">(Ipolyi A. gyüjteményében 30. sz. P. D. gyüjt.
Ököritó, Szatmár vármegye.)</p>
<h3>22. A király és a fogadott fiú.</h3>
<p>A királyfinak nagyon megtetszett egy vele játszó s hozzá
hasonlókorú gyermek s kivitte atyjánál, hogy a gyermeket fiává
fogadta és saját fiával neveltette. Fölnevekedvén a gyermek, a
királyfi indítványára útnak indultak, hogy a királyfi számára
megszerezzék a tengeren túl lakó Csonkakirály leányát.</p>
<p>A Csonkakirály leányát kellett neki elvenni, <span class=
"pagenum"><a name="Page_164" id="Page_164">-164-</a></span> mert
mikor még mint gyermekek játszottak, megláttak az útczán egy
asszonyt csuportejet vinni, ennek az asszonynak a kezét a királyfi
meglőtte, az asszony a tejet elejtette s megátkozta a királyfit,
hogy addig meg ne házasodhassék, míg a Csonkakirály leányát el nem
veszi. Ez pedig nagyon nehéz feladat volt, mert akik nagy
fáradsággal odajutottak is, többnyire – a leánynak nem tetszvén – a
király dühösségének estek áldozatul.</p>
<p>Útközben betértek egy csárdába, míg a királyfi szoba után
látott, addig társa a lovakot abrakoltatta meg.</p>
<p>Amint fel akart menni a királyfihoz, három galamb jelent meg
előtte, tanácsot adván:</p>
<p>– Ha a Csonkakirály országába el akartok jutni, csináljatok egy
falovat, azt vigyétek a tenger szélére, ott találtok egy nagy
követ, azt vessétek ki helyéből, ott találtok egy aranyos kantárt s
miután egyik közületek a ló hasába ült, a másik tegye a kantárt a
ló fejére, ez megelevenül s üljön a hátára; így minden félelem
nélkül menjetek a tengernek s a víz tetején el fogtok jutni a
Csonkakirály országába!</p>
<p>A galambok elrepültek, a fogadott fiú felment a királyfihoz s
elbeszélte a történteket.</p>
<p>A Csonkakirály látván a tenger hátán közeledőket, iszonyú
haragra lobbant, hogy micsoda ember lehet az, aki még a tenger
hátán is lóval tud járni, mindazáltal haragját lecsillapítván,
tetszőleg szívesen fogadta őket. <span class="pagenum"><a name=
"Page_165" id="Page_165">-165-</a></span></p>
<p>Itt a kantárt levette a ló fejéről, ez ismét fa-ló lett, a
fogadott fiú kiszállt a ló hasából s a falovat a tenger szélén
hagyván, bementek a királyi palotába.</p>
<p>A király leányának csakhamar megtetszett a királyfi s
elhatározták magukban, hogy megszöknek. De minthogy a leánytól
minden órában kérdezte anyja:</p>
<p>– Alszol-e, leányom?</p>
<p>A leány három egymás mellett levő szobában egyet-egyet köpött.
Miután a királyfi és a királyleány a ló hasába ültek, a fogadott
fiú felkantározván falovát, a tenger hátán hazafelé indultak. Az
Asszony háromszori kérdésére a három köpés megfelelte a »nem«-et,
de midőn a negyedik és ötödik kérdésre senki sem felelt, az Asszony
élesítgetni kezdte kését, hogy a leányt megöli.</p>
<p>Az ágyban a leány helyét megszúrván, elájult, minthogy nem
találta ott, a sikoltására befutottaknak megparancsolta, hogy
elszökött leányát hozzák vissza; a király is temérdek katonát
küldött utánok, de mind a tengerbe veszett.</p>
<p>Elérvén a tenger szélét, a kantárt visszatették a helyére, ők
pedig bementek a csárdába.</p>
<p>Itt, mikor a fogadott fiú megabrakoltatta a lovakat, elébe áll
egy fehér Ólomfejűbarát, a leány jegyese s mondván:</p>
<p>– Jegyesemet ugyan elraboltátok, de ha az enyém nem lehet, a
királyfié sem lesz, mert ha az <span class="pagenum"><a name=
"Page_166" id="Page_166">-166-</a></span> eléjökbe jövő hintóba
felülnek, mind a ketten megégnek, ha pedig ezt neki elbeszéled,
térdig kő leszel. Ha ez nem sikerül, mikor az első vőlegénypoharat
megissza: meghal, mert méreg lesz benne, ha ezt elbeszéled: hasig
leszel kővé. Ha ez szinte meghiusul, mikor a királyfi feleségével
az első éjet tölti: Tüzesfejű emberek verik agyon; ha ezt
elbeszéled, egészen kővé leszel!</p>
<p>Ezzel eltűnt a fehér Ólomfejűbarát. A fogadott fiú felment a
kibérelt szobába s ott volt a királyfival és királyleánnyal.</p>
<p>A királyfiú levelet küldött atyjához, hogy küldjön érettök
hintót. A hintó nemsokára jött, de a fogadott fiú beleszúrván
kardját, porrá égett. Kérdezték az okát, de nem mondta. Lakodalom
alkalmával, mikor a vőlegény az első pobárbort a szájához vitte, a
fogadott fiú kiütötte a kezéből, a pohár eltört, a benne levő bor
pedig ahova csak cseppent, kiégette a földet. Kérdezték ennek az
okát is, de hiába.</p>
<p>Ezekután kérte a fogadott fiú a királyfit, hogy engedné őt az
első éjszaka feleségével lenni, mert csak így menekedhetik ki a
halál veszedelméből.</p>
<p>A királyfi hitt a fogadott fiúban, mert már kétszer mentette meg
a haláltól, azért engedett kérésének.</p>
<p>Éjféltájban Tüzes-fejek kezdtek kibujni a földből, a fogadott
fiú elővevén kardját, mind elcsapdosta a Tüzes-fejeket.
<span class="pagenum"><a name="Page_167" id=
"Page_167">-167-</a></span></p>
<p>Ekképen szabadult ki a királyfi a halál torkából.</p>
<p>Ezután mindig faggatták a fogadott fiút, mondja meg, miképen
tudta ki a királyfira következendő veszedelmet. Először vonakodott,
de későbben el kezdte beszélni, hogy az Ólomfejűbarát mondása
szerint fog vele is történni s csakugyan, amint beszélte egyenkint
el a titkokat, aszerint térdig, hasig s végre egészen kővé
változott.</p>
<p>Ekkor nagy síránkozás volt a király udvarában, hogy a fogadott
fiú nincs többé; végre a kőoszlopot bevitték a templomba s több
ideig ott állt érzéketlenül.</p>
<p>Későbben a királynénak ikergyermeke született, az egyiknek nap,
a másiknak csillag volt a homlokán.</p>
<p>Egyszer azt álmodta, hogy gyermekei vérével fel lehetne a
kőszobrot éleszteni. Álmát elmondta férjének, ki hasonlót álmodott;
elhatározták tehát, hogy aszerint tesznek s örömökre az álom
teljesült.</p>
<p>De még nagyobb volt az öröm, mikor hazajöttek, az
ikergyermekeket játszadozni találták. Több ideig boldogul éltek,
mikor azt mondja a fogadott fiú:</p>
<p>– Neked szereztem feleséget, szerezz te is nekem!</p>
<p>A királyfi ráállt, útnak indultak; egy erdőben volt egy üres
csárda, ebben szálltak meg, hol már meg volt az asztal terítve két
személyre, hozzáfogtak tehát az evéshez. Több napig mulattak itt,
az asztal mindig láthatatlan módon lett megterítve, Mikor
<span class="pagenum"><a name="Page_168" id=
"Page_168">-168-</a></span> ettek, egy rejtett ajtó kipattant s egy
előugrott inas kérdezvén:</p>
<p>– Mi tetszik?</p>
<p>– Semmi! – lőn a felelet.</p>
<p>Igy pattant ki több ajtó s a felelet mindig »semmi« volt, míg
végre a negyedik ajtón egy gyönyörű királyleány lépett ki s magát a
fogadott fiú feleségének állította:</p>
<p>– Mert – úgymond – te szabadítottál ki a fogságból, melybe
elátkozás útján jutottam.</p>
<p>Azzal szabadult meg a leány, hogy háromszor kérdezett »mi
tetszik«-re »semmi« lőn a válasz.</p>
<p>Az erdőből ország lett, mint azelőtt volt, a csárda
királypalotává vált, olyanná, minő volt hajdan, a fogadott fiúból
király lett. Megesküdtek s boldogul élnek, ha meg nem haltak.</p>
<p class="center">(Ipolyi A. gyüjteményében 704. sz. Debreczeni
János gyüjt. Eger.)</p>
<h3>23. Csorha János tátos.</h3>
<p>Csorha János gyenge csikófoggal született, ugyanezért tátos
volt.</p>
<p>Mikor a tizenkét évet betöltötte, annyira nyugtalan lett, hogy
sehol sem találta a helyét s elválva atyjától, hegyeken-völgyeken
ment mindaddig, míg el nem ért a Tátosok-tavához.</p>
<p>Ide azután odajöttek a tátosok, tanácskoztak, de őt, a fiatal
tátost nem eresztették magukhoz, hanem visszaküldte őt egy vén
tátos s azt mondta <span class="pagenum"><a name="Page_169" id=
"Page_169">-169-</a></span> neki, hogy csak tizenkét esztendő mulva
jöjjön közéjök s tudtára adta neki azt is, hogy Pünkösd hajnalán a
szomszédjuk szamara egy öszvért fog elleni, legyen ott készen a
kantárral, mert különben a Boszorkányok tőle elfoglalják; ez a
csikó tátos lesz.</p>
<p>A csikó eltűnt, tizenkét évre megjelent, s Csorha Jánosnak adott
egy vakarót, kefét és törülőszűrt azzal az utasítással, hogy
azokkal az ő utasítása szerint cselekedjék.</p>
<p>Kevés vártatva felhő kerekedik az égalján, jönnek a
Boszorkányok, Csorha János felugrik a csikajára s nyargal vele
hegyen-völgyön keresztül; de mikor már majd utólérték a
Boszorkányok, Csorha János a csikó tanácsára hátratartja a vakarót
s oly sűrű erdő lett belőle, mint a vakaró. A Boszorkányok sokáig
kínlódtak, míg a sűrű erdőn keresztül birtak vergődni, de mégis
keresztülvergődtek.</p>
<p>Későbben, hogy ismét majd utólérték a Boszorkányok,
hátratartotta a kefét, most a Boszorkányok előtt kefesűrűségű erdő
lett. Ezen is nagy kínnal bár, de mégis áttörtek a
Boszorkányok.</p>
<p>Végre a törülőszűrt tartotta hátra, s mielőtt a Boszorkányok
ezen keresztültörhettek volna, ők már a tóhoz értek.</p>
<p>Itt Csorha János elbocsájtotta csikaját, maga pedig lement
Alsó-Indilába; a király itt éppen akkor doboltatta ki, hogy aki úgy
el tud bujni, hogy a leánya meg nem látja, annak adja őt feleségül.
<span class="pagenum"><a name="Page_170" id=
"Page_170">-170-</a></span> Csorha János vállalkozott, elment a
tengerszélre, beugrott a tengerbe s belebujt a czethal gyomrába. A
királyleány pedig fölment a gyémánthegy csúcsára, honnan az egész
világra el lehetett látni, összenézte a földet, nem látja; fölnéz
az égre, nem látja; lenéz a tengerbe s így szól:</p>
<p>– Gyere ki, Csorha János, a czethal gyomrából!</p>
<p>Ezt Csorha János egy öreg ősz ember tanácsából tette. Most az
öreg ősz ember tanácsára kiment a legmagasabb hegyre s mikor a nap
fölkelt, a hátára ugrott. A királyleány délben fölmegy a
legmagasabb hegyre, körülnézi a földet, nem látja; körülnézi az
eget, nem látja; már csüggedni kezdett; de véletlenül a napba
tekintett s Csorha Jánost onnan is előhívta.</p>
<p>Harmadnapon az öreg ember tanácsára bolhává változott s rózsába
bujt; a rózsát koszorúba fonyták s mikor a királyleány a hegyre
ment, a koszorút a homlokára kötötték. Körülnézett a királyleány
égen, földön, tengereken, mindenütt a világon, de Csorha Jánost
sehol sem látta, pedig láthatta volna, mert a homlokán volt; azért
így szólt:</p>
<p>– Jöjj elő, nem látlak!</p>
<p>Erre Csorha János a leány előtt termett; azután megesküdtek s
most is boldogul élnek, ha meg nem haltak.</p>
<p class="center">(Ipolyi A. gyüjteményében 483. sz. Debreczeni
János gyüjt. Jászberény.) <span class="pagenum"><a name="Page_171"
id="Page_171">-171-</a></span></p>
<h3>24. Az obsitos katona és a királyleány.</h3>
<p class="center">(Az előző sz. változata.)</p>
<p>Egyszer egy obsitost a tenger partján megszólított egy
Szörny:</p>
<p>– Én, – úgymond a Szörny – feltevém magamban, hogy akit ma
először látok, szerencséssé teszem, azért menj és kérd meg a király
leányát!</p>
<p>Az obsitos elment s megkérte a király leányát, de a király csak
oly feltétel mellett adta oda a leányt, hogy ha az obsitos oly
helyre búvik, hol a királyleány meg nem látja.</p>
<p>Meghallván a Szörny a feltételt, az obsitost a tengerben egy
czethal alá rejté; a királyleány azonban éjfélkor elővevé a bűvös
tükrét s benne meglátá az obsitost a czethal alatt. Reggel azután
megmondta a királyleány, hogy hol volt az obsitos, hanem azért az
obsitos fejét nem vették, elengedték neki a büntetést. Másnap a
Szörny egy villámmal telt felhő megé bujtatta az obsitost, de itt
is meglátta a királyleány.</p>
<p>Még egy próbát kapott; ekkor azt az utasítást adta neki a
Szörny:</p>
<p>– Menj a király kertjébe s rázkódjál meg, tüstént rózsává
változol; három rózsával a királyleány le fog szakítani és poharába
tesz s ott leszesz, míg nem hív; ekkor rázkódjál meg s tüstént
visszanyered régi alakodat.</p>
<p>Az obsitos úgy tett, rózsává vált, a királyleány leszakította és
szép pohárba tette. Éjfélkor, mikor <span class="pagenum"><a name=
"Page_172" id="Page_172">-172-</a></span> az obsitost kereste bűvös
tükrével, nagyon csodálkozott, hogy sehol sem látja:</p>
<p>– Látom, kifogtál rajtam, – mond végre a királyleány – azért
jöjj elő!</p>
<p>Az obsitos megrázkódék s vállát érinté a királyleánynak, a
királyleány felkölté atyját és az egész udvart, kik nem győztek
eléggé álmélkodni a dolgon.</p>
<p>Igy azután az övé lett a királyleány és most is boldogul élnek,
ha meg nem haltak.</p>
<p class="center">(Ipolyi A. gyüjteményében 551. sz. Szluha Ágoston
gyüjt. Szeged.)</p>
<h3>25. A három bárány.</h3>
<p>Egy szegény embernek volt három fia, egyszer azt mondja
atyjok:</p>
<p>– Elmehetne valamelyitek szolgálni!</p>
<p>– Elmegyek én! – mond a legöregebb.</p>
<p>Megy, mendegél, előtalál egy Öregembert:</p>
<p>– Hova mégy, édes fiam?</p>
<p>– Én, – úgymond – szolgálatot keresek.</p>
<p>– Befogadlak én, – szólt az Öregember – nálam nem lesz más
dolgod, mint három báránykát őrizni, béred az lesz, amit
kívánsz!</p>
<p>– Jól van, – mond a fiú – én követlek!</p>
<p>Betértek egy kis házacskába, mely ugyan egyszerű, de
tükörtisztaságú volt; itt lakott a tisztességes Öregemberke.</p>
<p>Másnap reggel, mire felébredtek, imádkoztak, <span class=
"pagenum"><a name="Page_173" id="Page_173">-173-</a></span> azután
hozott az Öregemberke egy darab kenyeret s mondá:</p>
<p>– Most jer’ velem! – ezzel kivezette, ekkor már az ajtó előtt
három tiszta fehér bárányka volt, – ezeket reád bizom, menj csak
mindenütt a nyomukban!</p>
<p>Elment velök a fiú, egy patakocskához ért; bement előre a három
bárányka, a fiú pedig látta, hogy mindegyiknek a lába
elhullott.</p>
<p>– Ej, – mond a fiú – nekem is így hullana el a lábam, ha a vízbe
mennék, én csak majd itt várom be őket!</p>
<p>A báránykák pedig, amint a túlsó partra értek, azonnal megnyőlt
a lábuk.</p>
<p>Estefelé hazafelé tértek, jött az Öreg:</p>
<p>– Úgy-e, nem voltál a bárányok nyomában mindig? Nálam az
esztendő csak egy napig tart, azért most már kitelt, mit választasz
bérül: mennyországot-e vagy pénzt?</p>
<p>– Ah, – mond az ifjú – minek a mennyország, ha a földön pénz
nincs?!</p>
<p>Ekkor az Öreg nagyon sok pénzt adott neki. Elment az ifjú, oly
házat épített, mely aranytollakon állt és éjjel-nappal evett-ivott,
kártyázott.</p>
<p>Látván ezt az atya, hozzáment két fiával kérni csak egy darab
kenyeret; de ő ahelyett, hogy adott volna nekik valamit,
kitaszigálta őket.</p>
<p>– Ha akartok kenyeret, menjetek magatoknak kiszolgálni, mint én!
<span class="pagenum"><a name="Page_174" id=
"Page_174">-174-</a></span></p>
<p>Elment az öreg atya két fiával:</p>
<p>– Elmegyek én szolgálni, – mond a középső – majd szerzek én
neked is kenyeret, édesatyám!</p>
<p>– Óh, ne menj, – mond az atya – te is csak úgy fogsz cselekedni,
mint a legöregebbik fiam!</p>
<p>– Majd megreped a szívem, eressz el szolgálni, édesatyám, nem
fogok úgy cselekedni!</p>
<p>Eleresztette.</p>
<p>Elment a fiú, előtalálja az Öregemberkét:</p>
<p>– Hova, hova, édes fiam?</p>
<p>– Én, – úgymond – szolgálatot keresek!</p>
<p>– Jer’ hozzám, nem lesz más dolgod, mint három báránykát őrizni;
esztendőd egy nap, béred amit kívánsz!</p>
<p>Elment a fiú őrizni a fehér báránykákat; de ő is, amint látta,
hogy a lábuk elhullik, nem ment a bárányok után. Hazajövén, kérdezé
az Öreg:</p>
<p>– Mindenütt utánok mentél?</p>
<p>– Nem, – úgymond – mert láttam, hogy a lábuk elhull, hát féltem,
hogy az enyémmel is úgy történik.</p>
<p>– Tehát mit kívánsz? Mennyországot akarsz-e vagy pénzt?</p>
<p>– Minek – úgymond – a mennyország, ha pénzem nincs!?</p>
<p>Sok pénzt adott neki az Öreg; elment a fiú, épített magának
házat. Jött áz atyja a legifjabb fijával ajtójához egy darab
kenyeret kérni, de elkergette őket: <span class="pagenum"><a name=
"Page_175" id="Page_175">-175-</a></span></p>
<p>– Menjetek magatoknak kiszolgálni, akkor majd lesz!</p>
<p>Sírt az atya.</p>
<p>– Elmegyek én szolgálni, – mond az ifjú – talán az Isten
megsegít, hogy kisegíthetem a nyomorúságból!</p>
<p>– Óh, ne menj, légy te fiam legalább!</p>
<p>– Én az maradok, – mond a fiú és elment.</p>
<p>Ment, mendegélt, előtalálja az Öregemberkét:</p>
<p>– Hova, hova, édes fiam?</p>
<p>– Én szolgálatot keresek, – mond a fiú.</p>
<p>– Jer hozzám, nálam nem lesz más dolgod, mint három báránykát
őrizni, béred az lesz, amit csak kívánsz!</p>
<p>Ment a fiú báránykákat őrizni, eljutott a patakocskához, látván,
hogy a lábok elhull:</p>
<p>– Isten neki! – gondolá magában, utánok ment.</p>
<p>Neki is elhullott a lába, de mikor a szép rétre kijött, ismét
megnyőlt; ment a báránykák után.</p>
<p>Oly legelőre értek, hogy neki majd nyakig ért a fű és ott oly
sovány tehenek legeltek, hogy az oldalbordákat meg lehetett
számolni.</p>
<p>Ment tovább utánok s oly legelőre ért, melyen a füvet alig
lehetett látni s mégis oly kövér tehenek legeltek rajta, hogy csak
öröm volt reájok nézni.</p>
<p>Amint továbbmentek, erdőt találtak, melyben a fáról ezüstágak
függtek, azután másik erdőt értek, ebben meg aranyágak függtek a
fáról. <span class="pagenum"><a name="Page_176" id=
"Page_176">-176-</a></span></p>
<p>Mentek, mendegéltek, míg kápolnára nem akadtak, egyet
fohászkodott Istenhez, bement, ott egy pap misézett, ki nem volt
más, mint az Öregemberke, aki őt felfogadta, az Öregemberke nem
volt más, mint az Istenke.</p>
<p>A bárányok galambokká váltak, felrepültek a kápolnára, amint
vége volt a misének, ismét bárányokká váltak, a papocska pedig
eltűnt, ők pedig hazafelé ballagtak arra, amerre jöttek. Amint
mentek hazafelé, a fiú az arany- és ezüsterdőből szakasztott
magának ágacskát.</p>
<p>Amint hazaértek, már az ajtó előtt várta az Öregemberke:</p>
<p>– Voltál-e mindenütt, ahol a báránykák voltak?</p>
<p>– Voltam biz’ én, jó atyám! itt az arany- és ezüsterdőcskéből az
ágacska; hanem sok mindent is láttam, csak nem tudom, hogy hogy
lehet az, hogy sovány legelőn kövér tehenek, kövér legelőn sovány
tehenek vannak?</p>
<p>– Hogy azon a sovány legelőn oly kövér tehenek vannak, az –
úgymond az Öreg – a jótékonyság; hogy kövér legelőn sovány tehenek
vannak, az a fösvénység. Hanem elmult az esztendőd, becsületesen
kiszolgáltál: mit kívánsz bérül: mennyországot-e vagy pénzt?</p>
<p>– Ah, – mond a fiú – minek a pénz, ha mennyország nincs?!</p>
<p>– Te neked – mond a jó Istenke – mind a kettő meglesz!
<span class="pagenum"><a name="Page_177" id=
"Page_177">-177-</a></span></p>
<p>Adott neki egy imádságos könyvet:</p>
<p>– Ezt – úgymond – ne nyisd fel addig, még atyád udvarában nem
leszel!</p>
<p>Ezzel ment a fiú haza, amint hazajött, az udvarban kinyitotta,
hát az egész udvar tele lett mindenféle barommal: ökrökkel,
tehenekkel, bárányokkal.</p>
<p>Megörült ennek a fiú, bement atyjához, megölelte és kihívta,
mondván:</p>
<p>– Hoztam kenyeret!</p>
<p>Azután vásárokra mentek, barmokat adtak el, pénzt hoztak haza,
vettek földet sokat, építettek házat, azután megházasodott a fiú,
szegény, de jó feleséget vett magának és így édesatyjával együtt
boldogul éltek.</p>
<p>Ezalatt az idő alatt a két öregebb testvér mindenét elprédálta,
végre megszégyenülve jöttek legfiatalabb testvérükhöz koldulni, de
ez ahelyett, hogy megfeddette volna őket, magához vette; utóbb
belőlök is becsületes emberek váltak, legfiatalabb testvérök
példáját követve.</p>
<p class="center">(Ipolyi A. gyüjteményében 35. sz. Hont v.
megye.)</p>
<h3>26. A három királyfi.</h3>
<p>Volt egy király, volt neki három fija; mind a három a világba
akart menni.</p>
<p>Először elment a legöregebb, de három év után sem jött vissza. A
második utána ment, azután meg a harmadik fiú ment el. <span class=
"pagenum"><a name="Page_178" id="Page_178">-178-</a></span></p>
<p>Az apa álmában látta, hogy két cseresnyefa egészen le volt
törve, míg a harmadikon cseresnye függött; összehivatta a jósokat,
kik azt mondták, hogy ez az álom a fijaira a legjobb jelenés, mert
ha nyomorban voltak is, ismét szerencsések lesznek.</p>
<p>Az utolsó királyfi, amint vándorolt, két embert látott maga
előtt, ezek testvérei voltak. Az egyik elbeszélé, hogy mióta
jár-kel már a világban, hogy a zsiványok megtámadták s alig tudott
tőlük szabadulni.</p>
<p>Mikor elbeszélte élete történetét, letelepedének s az öregebb
egy hangyafészket akart eltiporni, de a fiatalabb nem engedé, ezért
a hangyák, ha veszedelembe jut, segítségöket igérték.</p>
<p>Tovább menve, méhkasokat láttak, a fiúk meg akarták gyujtani s a
mézet elvenni, a fiatal fiú megvédi őket, ezért segítségöket igérik
a szükségben. Igy tesznek a megmentett madarak is.</p>
<p>Amint mentek, mendegéltek, egyszer csak eltévedtek, felmentek
egy fára s láttak messziről világot; odamentek, az egy vár volt;
mikor az első szobába bejöttek, egy Őszember feküdt az ágyban, az
intett nekik, hogy tovább menjenek.</p>
<p>Mentek a másik szobába, hol három Törpe szolgált nekik.</p>
<p>Ezután el akartak menni, de az Őszember nem eresztette el őket s
egy aranytáblát mutatott nekik, melyre fel volt írva, hogy
mindenki, ki a várban <span class="pagenum"><a name="Page_179" id=
"Page_179">-179-</a></span> elhál, másnap a fűben elhintett becses
gyöngyöt kell neki összeszedni, máskép kővé vál.</p>
<p>Az öregebb testvér nem bírta s a nap utolsó sugaránál kővé vált;
erre az Öregember elszomorodott. A középsővel is így történt.</p>
<p>A harmadik már az állatokat hívta segítségül, a hangyák
összeszedték neki a gyöngyöket, erre az elátkozott Öregember vidám
lett.</p>
<p>Egy másik táblához vezeté, melyen az volt írva, hogy egy
gyémántkulcsot az est utolsó sugaráig fel kell neki találni. Itt
meg a madarak segítettek neki, elhozták a kulcsot. A harmadik
feltétel az volt, hogy oly követ keressen, mely ember volt, de
lopott s ezért vált kővé. Itt a méhek segítették ki; megvolt a
váltás. A Törpékből, kövekből emberek lettek. Megszabadult az
Őszember is, aki király volt, de zöld leveseket főző
Boszorkányfelesége – mert szólt – leányostul elátkozta, míg a három
feltétel nem teljesül.</p>
<p class="center">(Ipolyi A. gyüjt. 30. sz. Saját gyüjtése,
Ipolyság.)</p>
<h3>27. Kis Jankó.</h3>
<p>Hol volt, hol nem volt, az Óperenczián is túl volt, az üveg
hegyeken is túl volt, volt a világon egy szegény ember, annak volt
egy felesége meg egy fia, kit Kis Jankónak hívtak, kit az apja, aki
pintér volt, iskolába is járatott.</p>
<p>Növekedett Jankó, egyszer azonban meghalt az apja, nem volt
kenyérkereső, már most mit csináljanak? Sírtak-ríttak mindnyájan,
hogy éljenek meg? <span class="pagenum"><a name="Page_180" id=
"Page_180">-180-</a></span> A Kis Jankó sem járhatott már iskolába,
mert nem is volt nekik mit enniök, nem hogy még iskolára költsenek,
kapta Kis Jankó, hozzáfogott dolgozni az apja szerszámjaival, úgy a
hogy, csinált egy dézsát, meg hozzáfogott, csinált egy másikat,
aztán meg egy kupát, meg más egyebeket, aztán kivitte a piacra,
éppen hetivásár volt, eladta, kapott értök valamennyicske pénzt,
amivel azután sietett nagy örömmel hazafelé.</p>
<p>Útközben amint megy, hát látja, hogy a város szélén egy rakás
gyermek fog egy kis macskát, odamegy hozzájok s kérdi:</p>
<p>– Mit csináltok, pajtás?</p>
<p>– Hát nem látod, ezt a macskát akarjuk agyonütni!</p>
<p>– Ugyan, ne bántsátok szegényt, adjátok nekem, adok érte egy
garast.</p>
<p>– Add ide hát! – mondja közülök a legkamaszabb.</p>
<p>Kis Jankó odaadta neki a garast, kezébe vette a macskát és
hazavitte.</p>
<p>Hát amint otthon meglátja az anyja a macskát, kérdi, hol vette
azt a kis macskát? Kis Jankó azután elmondta, hogy miként jutott a
macskához? Mire aztán elkezdett az anyja sopánkodni.</p>
<p>– Ugyan, édesfiam, már minek hoztad ezt a házhoz, mikor
magunknak is alig van kenyerünk?!</p>
<p>– Soh’ se bántsa kend, édesszülém, annál több <span class=
"pagenum"><a name="Page_181" id="Page_181">-181-</a></span> jószág
van a háznál, aztán majd veszek én ennek egy kis tejet!</p>
<p>Azzal aztán elment, vett a macskának tejet. Odaadta a kis
macskának a tejet, elment dolgozni.</p>
<p>A másik hetivásárig ismét tákolt össze egynéhány edényt, kivitte
s megint eladta mind. Hát jön hazafelé a pénzzel, megint meglátja a
pajtásait, odamegy hozzájok, kérdi tőlük:</p>
<p>– Mit csináltok, pajtás?</p>
<p>– Hát, nem látod, ezt a kis kutyát akarjuk agyonütni.</p>
<p>– Ugyan ne bántsátok szegényt, inkább adjátok nekem, adok érte
egy garast.</p>
<p>Vette a kutyát, vitte hazafelé; amint hazaért, meglátta az
anyja, rákiáltott:</p>
<p>– Hát, már meg hol vetted azt a kis kutyát?</p>
<p>Kis Jankó elmondta, hogy miként jutott a kutyához, mire azután
elkezdett az anyja sopánkodni:</p>
<p>– Ugyan édesfiam, már minek hoztad a házhoz ezt a kutyát, mikor
magunknak is alig van mit enni.</p>
<p>– Soh’ se bántsa, édesszülém, majd veszek én ennek egy kis
tejet, aztán majd elélősködik valahogy!</p>
<p>Azzal elment, vett a kutyának tejet és dolgozott tovább. Másik
héten megint kivitte az edényeit a hetivásárra, amit eddig
dolgozott, aztán megint eladta mind. Amint hazafelé ment, ismét
meglátta pajtásait, most meg már kígyót akartak agyonütni.
<span class="pagenum"><a name="Page_182" id=
"Page_182">-182-</a></span></p>
<p>– Mit csináltok, pajtás?</p>
<p>– Hát, nem látod, hogy ezt a kis kígyót akarjuk agyonütni,
e!</p>
<p>– Ugyan ne bántsátok, inkább adjátok nekem egy garasért!</p>
<p>Odaadták. Kis Jankó hazavitte a kis kígyót. Hát, amint otthon
meglátja az anyja, rákiált:</p>
<p>– Ugyan, édesfiam, már minek hozod azt a förtelmes állatot a
házhoz, tán bizon azt is fel akarod nevelni?</p>
<p>– Föl bizon, édesanyám, csak aztán ne haragudjék kend! Annál
több jószág lesz a háznál, aztán majd veszek én ennek egy kis
tejet.</p>
<p>Azután ismét dolgozott s a jövő hetivásárra megint kivitte az
edényeit, el is adta, de amint hazafelé jött, ekkor már nem talált
a falu végén senkit, hazament! Dolgozgatott még ő azután is és úgy
tartogatta jószágait. A kígyó félesztendő mulva annyira megnyőlt,
hogy a kuczkóba nem fért többé, egyszer azután felszólította Kis
Jankót:</p>
<p>– Édes gazdám, ülj rám!</p>
<p>Kis Jankó ráült, azután a kígyó kivitte őt a falu végén levő
kocsmához és azt mondta Kis Jankónak, hogy töltessen a
kocsmárosnéval egy iccze bort! Kis Jankó megparancsolta s mikorára
a kocsmárosné megtöltötte az icczés palaczkot, akkorára a kis kígyó
megkerülte vele a fél falut, azután így szólott:</p>
<p>– No, édes gazdám, tartsál még félesztendeig úgy, amint eddig
tartottál; akkor megkerülöm <span class="pagenum"><a name=
"Page_183" id="Page_183">-183-</a></span> veled a falut mire a
kocsmárosné egy iccze bort kitölt!</p>
<p>Ezzel hazamentek és Kis Jankó ezután még jobban tartotta a
kígyót. Ekkor már a kutyából komondor lett, még pedig akkora, hogy
egy kétéves bornyúnál nagyobb volt; a kis macskából pedig akkora
kandúr lett, mint egy félakós fazék. Ekkor azt mondta a kígyó Kis
Jankónak:</p>
<p>– No, édes gazdám, most ülj rám!</p>
<p>Kis Jankó ráült.</p>
<p>Ismét kimentek a falu kocsmájához, mire a kocsmárosné
megtöltötte az icczés palaczkot, akkor már rég megkerülte a kígyó
Kis Jankóval a falut.</p>
<p>Elindultak vándorolni. Kis Jankó ráült a kígyóra, a kutya meg a
macska pedig egyik az egyik oldalán, másik a másik oldalán nyargalt
a kígyónak.</p>
<p>Mentek, mentek, mendegéltek hetedhétország ellen, még az
Óperencziás-tengeren és az üveghegyeken is túl mentek, végre
elértek sűrű fákkal bekerített, hegyes-völgyes vidékre, ahol a hegy
oldala különféleképen ki volt czifrázva és lyukakkal volt tele.
Minden lyukból kövér egér kukucskált ki, az útczákon is sok egér
járt parádéba öltözve fegyveresen. Kis Jankó elcsodálkozott, nem
tudta, hogy hol van? Addig a kutya megszólított egy parádés ruhás
egeret:</p>
<p>– Ugyan földi, mond meg nekünk, micsoda ország ez s hol vagyunk
mi most?</p>
<p>– Bizony, atyafi, most az egerek országában vannak kendtek; itt
mostan igen nagy dolgok vannak <span class="pagenum"><a name=
"Page_184" id="Page_184">-184-</a></span> készülőben, polgárháború
ütött ki a királyválasztás miatt. Kettő is van, aki király akar
lenni, az egyik princz Görbicze, ennek van tulajdonképen joga a
trónushoz, ennek vagyok én is katonája, a másik princz Fortunátus,
aki pártot ütött a király ellen, hizelkedett a népnek, nagyon sokan
mentek a zászlója alá, sokkal többen vannak, mint mi.</p>
<p>Eközben beértek az egerek fővárosába, ahol azután Kis Jankót
elvezették a király palotájába. Az ajtó előtt egy díszruhás kövér
egér sétált föl s alá fegyverrel kezében, ez vezette be őt a király
elébe; amint bement, így szólítá meg őt a király:</p>
<p>– Mit keresel itt, az én országomban?</p>
<p>Mire Kis Jankó elmondta, hogy ő országon, világon át utazik s
megkérte a királyt, hogy eressze át békességgel az országán, de a
király azt mondta, hogy nem ereszti, ha csak előbb nem segíti
princz Fortunátus ellen őt. Nohát, Kis Jankónak mit volt tennie,
beleegyezett s másnap megütköztek princz Fortunátus seregeivel. Kis
Jankó a kutyájával meg a macskájával rettenetes pusztítást tett az
egerek közt; úgyannyira, hogy nemsokára szét volt verve az egész
sereg, sőt Kis Jankó magát Fortunátust is elfogta s fölötte rögtön
ítéletet tartottak, kivégezték. Ezután volt nagy mulatság; ettek,
ittak amennyi csak beléjök fért, Kis Jankót is tovább eresztették a
mulatság után.</p>
<p>Megint mentek, mendegéltek, míg végre elértek egy nagy erdőbe,
ahol addig mentek befelé, míg <span class="pagenum"><a name=
"Page_185" id="Page_185">-185-</a></span> elértek oly helyre, ahol
a fákon mindenütt nagy lyukak voltak. A fákból iszonyú nagy macskák
jártak ki, egyik fából a másikba mentek. Kis Jankó elámult, mikor
meglátta. Egyszer csak egy nagy macska odaugrik melléjök s rájuk
kiált, hogy mit keresnek itt? Minden szószaporítás nélkül megfogta
a Kis Jankó kezét s vezetni kezdte. Kis Jankó egy ideig hagyta
magát szó nélkül vezetni, de aztán kérdezte, hova akarja
vezetni.</p>
<p>– Jösz a király elébe! – mondja a macska – számot adsz, hogy mit
keresel itt?!</p>
<p>Azután mentek egy darabig, míg oly helyre értek, ahol egy nagy
tölgyfát találtak magányosan állani, körülötte nagy, zöldszemű
macska járt le s föl fegyverben. Ide vezették a Kis Jankót, mert ez
volt a macskák királyának a lakása; be is ment Kis Jankó, a
kutyáját, macskáját kívül hagyta.</p>
<p>Alighogy belépett, a király mindjárt kérdőre vonta; Kis Jankó
könyörgésre fogta a dolgot, hogy ők akaratlanul tévedtek ide és
semmit sem akarnak, csak keresztül-útazni a tartományon. Erre a
király áteresztette őket s így tovább vándoroltak.</p>
<p>Már három nap, három éjszaka útaztak, mikor egyszer csúnya
helyen találták magukat; olyan sok redves kutya közt voltak, hogy
no! Hanem itt meggyűlt a bajuk, mert a sok kutya mind rájuk rohant
és szét is tépte volna őket, ha egy szép kis tarka kutya nem
ugatott volna közöttük és csendet nem parancsolt volna. A többi
kutya mind elcsendesült, <span class="pagenum"><a name="Page_186"
id="Page_186">-186-</a></span> mikor a kis kutyát meglátta, mert az
volt a princzesznéjök. Kis Jankóék csak bámultak és nem tudták mire
vélni a dolgot; hanem most a princzeszné Kis Jankó kutyájának a
nyakába borult, össze-vissza csókolta:</p>
<p>– Ó, édes, kedves bátyám, hol voltál eddig? hol növekedtél fel
ilyen szépen? már azt gondoltam, hogy rég elvesztél!</p>
<p>Persze, volt azután vendégség, hogy a princzeszt megtalálták;
egész hétig mulattak Kis Jankóék, úgy folytatták tovább
útjokat.</p>
<p>Mentek, mendegéltek, hát egyszer csak előttök egy nagy üveghegy
áll; no most ezen hogy menjenek keresztül?</p>
<p>Eszébe jutott Kis Jankónak a síp, amit princz Görbiczétől
kapott, azonnal megfujta, hát mindjárt ott termett egy kis egér,
egy kis skatulyát adott Kis Jankónak és eltűnt. Kis Jankó
kinyitotta a skatulyát, hát sok, kis, apró hegyesvégű garádicsot
talált benne meg egy kis kalapácsot; hirtelen beverték az
üveghegybe és felmásztak rá szerencsésen.</p>
<p>Mikor felértek, a kígyó így szólott Kis Jankóhoz:</p>
<p>– Édes gazdám, látod amott azt a szép palotát, az az én
atyámnak, a kígyók királyának a palotája, mert ez itt a kígyók
országa!</p>
<p>Bezzeg láttak ám itt sok szép bőrű, tarka kígyót, szinte örült
bele a lelkük. Azután bementek a palotába, a kígyó bemutatta Kis
Jankót az apjának, aki mikor megtudta, hogy ő nevelte fel a fiát,
nagyon <span class="pagenum"><a name="Page_187" id=
"Page_187">-187-</a></span> megörült s azt mondta Kis Jankónak,
kívánjon tőle akármit, mindent meg fog neki adni! de Kis Jankónak a
kígyója már megmondta, hogy semmit se kívánjon tőle mást, mint azt
a gyűrűt, amelyik az apjának a kis ujján van, mert az olyan gyűrű,
hogy ha annak a kövibe néz az ember, mindene van, amit csak ki tud
gondolni. Azért hát csak azt kívánta Kis Jankó a kígyók királyától,
az pedig azt mondta:</p>
<p>– Minek az neked, inkább kívánj mást, aminek több hasznát
veheted! Adok annyi aranyat, amennyit tizenkét esztendeig tizenkét
nyolczökrös szekérrel el bírsz tőlem hordani!</p>
<p>De Kis Jankónak semmi sem kellett, csak a gyűrű. Amikor ezt
látta a kígyókirály, odaadta neki a gyűrűt.</p>
<p>Együtt mulattak még egy ideig, azután hazakisérte őt a kígyó a
kutyával s macskával együtt.</p>
<p>Nem sok időre az anyja meghalt, még meg nem halt, azt mondta az
édesanyjának:</p>
<p>– Édesanyám, én meg akarok házasodni, menjen és kérje meg nekem
feleségül a király leányát!</p>
<p>– Ó, édes fiam, hogy gondolhatsz olyant, hogy a király adja
neked a leányát feleségül, hiszen mi oly szegények vagyunk, hogy
alig van megevő falatunk és egy szem búzánk sincs!</p>
<p>– Dehogy nincs! – Azzal elővette gyűrűjét, belenézett, mindjárt
mengjelent neki tizenkét, fekete Lélek és így szólt az egyik:</p>
<p>– Mit kívánsz tőlünk, jó urunk? <span class="pagenum"><a name=
"Page_188" id="Page_188">-188-</a></span></p>
<p>Mire Kis Jankó felelt:</p>
<p>– Azt parancsolom, hogy tüstént annyi búzát teremtsetek a
házamba, hogy még a szeg lyuka is tele legyen!</p>
<p>Ekkor a Lelkek eltűntek s úgy szaporodott a búza, hogy Kis
Jankóéknak ki kellett menni a házból.</p>
<p>Azután Kis Jankó megint előhivatta a Lelkeket és megparancsolta
nekik, hogy egy kétvékás nagyságú aranycsészébe hozzanak neki
mindenféle drágaköveket, gyémántokat és egyéb drágaságokat.</p>
<p>Ezzel azután elküldte édesanyját megkérni a király leányát.
Mikor beért a király rezidencziájába, minden ajtónállónak egy-egy
drága gyémántot kellett adni, hogy beeresszék. Amint bement a
király elé, mindjárt elmondta, hogy mi járatban van és odaadta az
ajándékot.</p>
<p>A király elbámult a sok drágaságon, de mindjárt nem akarta
odaadni neki a leányát, hanem meg akarta próbálni, hogy milyen
gazdag az, aki ily sok drágaságot bír ajándékozni, azért azt mondta
Kis Jankó anyjának:</p>
<p>– Tudja kend mit, én odaadom a leányomat a kend fiának
feleségül, de csak úgy, ha ezen az éjszakán az enyémnél hétszerte
szebb palotát bír magának csináltatni és onnan az én palotámig húsz
öl szélességű útat bír gyémántkövekkel kirakni és a szélét minden
három lépésre zöldelő fügefákkal beültetni, hogy minden fügefán hét
fülemile verjen; akkor odaadom a leányomat! <span class=
"pagenum"><a name="Page_189" id="Page_189">-189-</a></span></p>
<p>Ezzel Kis Jankó anyja hazament és ezt mind elmondta a fiának, a
fia pedig azt mondta:</p>
<p>– Az semmi baj se, édesanyám, az mind meglehet!</p>
<p>És azzal elővette a gyűrűt s megparancsolta a Lelkeknek, hogy
hajnalra mind, amit a király mondott, készen legyen és hogy őt az
anyjával együtt mikor ő alszik, abba a palotába tegyék át.</p>
<p>Már korán reggel nem tudott a király aludni, úgy vertek a
fülemilék, amin nagyon megörült a király is, a leánya is s odaadta
leányát Kis Jankónak feleségül.</p>
<p>Nagy lakodalmat csaptak, három esztendeig mulattak, boldogul
éltek; a király halála után az egész ország Kis Jankóra
szállott.</p>
<p class="center">(Ipolyi A. gyüjteményében 609. sz. Kalmár
Bertalan gyüjt. Félegyháza.)</p>
<h3>28. Az itélő róka, a hálátlan ember és a csalfa kígyó.</h3>
<p>Egyszer egy ember leemelte a követ a kígyóról, a kígyó meg
akarta ölni az embert. Könyörgött az ember, hogy eressze el; de a
kígyó bírótól akarta az igazságot megnyerni.</p>
<p>Lóhoz mentek először, a ló azt mondta:</p>
<p>– Az ember hálátlan.</p>
<p>Az ökör hasonlóképen beszélt.</p>
<p>Végre elmentek a rókához, kinek az ember tyúklevest igért.
Kérdezte a róka, hogy volt a dolog? <span class="pagenum"><a name=
"Page_190" id="Page_190">-190-</a></span> Meghallván pedig, hogy az
ember leemelte a követ a kígyóról, azt kérdezte:</p>
<p>– Hogy feküdt a kígyó a kő alatt?</p>
<p>A kígyó elmondta, de a róka természetben kivánta látni a dolgot.
A kígyó odafeküdt. A követ rátették, kérdezte a róka:</p>
<p>– Igy volt?!</p>
<p>Ráfelelték:</p>
<p>– Igy!</p>
<p>– Ha így volt, maradjon így! – mondotta a róka. A kígyó tehát
tehetetlen lett.</p>
<p>Akkor a róka az embertől kérte a jutalmát. Az ember hazavezette
s tyúkot akart vágatni; de a felesége felbosszankodván, egy darab
fával letörte a derekát.</p>
<p class="center">(Ipolyi A. gyüjteményében 557. sz. Szluha Ágoston
gyüjt. Szeged.)</p>
<h3>29. A gyűrűcske.</h3>
<p class="center">(A 27. sz. változata.)</p>
<p>Volt egyszer egy szegény özvegyasszony, ennek volt egy lomha
fia, ki sehol sem szolgálhatott, mindenünnett hazahajtották, már
szegény anyjának magának sem volt mit ennie és ő mégis mindig a
nyakára járt ételért. Egyszer az anyja megharagudott és így szólt
fiához, ki éppen akkor a tűzhelyen lomháskodott:</p>
<p>– Óh, bárcsak elmennél már (– ha) a pokolba is – szolgálni!</p>
<p>Amint ezt mondá, felugrott lomha fia: <span class=
"pagenum"><a name="Page_191" id="Page_191">-191-</a></span></p>
<p>– Nohát elmegyek! – és elment.</p>
<p>Ment, mendegélt, előtalált egy vörös szakállú embert és ez volt
az Ördög, kérdi őt:</p>
<p>– Hát, hova mégy, úgy-e, a pokolba szolgálni?</p>
<p>– Bizony talán Ördögöd van, hogy eltaláltad?</p>
<p>– Van bizony, gyere, én elvezetlek!</p>
<p>Elvezette az Ördög s a pokolban szívesen látták az Ördögök és
mondták neki, más dolga nem lesz, mint három vén kanczát
zsindelyszegekkel tömni:</p>
<p>– Béred az lesz, amit kívánsz!</p>
<p>Elment a fiú a dolgát megtenni s jól megtömte a két kanczát
zsindelyszegekkel, de amikor a harmadikat kezdte tömni, ez
megszólalt:</p>
<p>– Óh, ne tömj engem, hiszen én a te öreganyád vagyok s háladatos
leszek, ha megkímélsz!</p>
<p>Nem is tömte a fiú őt többé.</p>
<p>Harmadik nap azt mondja neki a vén kancza:</p>
<p>– Most ha bemégy, azt mondják, hogy ki van az esztendőd és hogy
amit kérsz bérül, azt fogod kapni, mit kívánsz? s fognak
mindenfélét kínálni, de te mást ne kérj, mint azt a gyűrűt, amely
annak a Sánta-Ördögnek az ujján lesz, aki az asztalhoz van
kötve.</p>
<p>Bemegy a fiú, mindjárt kérdik:</p>
<p>– Mit kívánsz bérül? mert az esztendőd kitölt!</p>
<p>– Semmit mást, – mond a fiú – mint azt a gyűrűt, ami ennek az
Ördögnek az ujján van! – s a Sánta-Ördögre mutatott, ki az asztal
lábához volt kötve. <span class="pagenum"><a name="Page_192" id=
"Page_192">-192-</a></span></p>
<p>– Óh, – kiáltottak az Ördögök – ezt a hitvány ólomgyűrűt
akarnád, miért nem inkább valami kincset?</p>
<p>De a fiú erősen kötődött és nem akart a kincsek felől hallani,
mert tudta, hogy ha ezt elfogadná, a másvilágon mind ganajra
változna; utoljára tehát mégis odaadták az ólomgyűrűt.</p>
<p>Most bement a kanczához és kérdezte, hogy most mit csináljon
ezzel az ólomgyűrűvel?</p>
<p>– Valahányszor azt fogod neki mondani: »Prestiny csek, pri
pravaj sa!« akkor mindjárt elő fognak jönni az Ördögök és fognak
kérdezni: »Csoksess, pane?« te pedig mit csak kívánsz, meg fog
történni.</p>
<p>Örült a lomha, ballagott hazafelé.</p>
<p>Amint látta az anyja, hogy ballag hazafelé, így kiált:</p>
<p>– No, talán az Ördögök hoztak, de hamar kiszolgáltál!</p>
<p>– Ne szóljon, anyám, semmit, hanem főzzön jó túróshaluskát!</p>
<p>– Nem tudom, hol venném? Csak legalább kenyerem volna!</p>
<p>Az anyja kiment, a fiú pedig fogta a gyűrűt és: »Prestiny csek,
pri pravaj sa!« »Csoksess, pane?« és az Ördögök ott voltak.</p>
<p>– Azt akarom, hogy addig, még az anyám a kamrába jut, ott
minden: liszt és zsír is legyen! <span class="pagenum"><a name=
"Page_193" id="Page_193">-193-</a></span></p>
<p>Amint ment az anyja a kamrába, hát alig tudta kinyitni az ajtót,
úgy meg volt liszttel a kamrája töltve; mindjárt főzött haluskát, a
fia pedig az ágyra dőlt és aludt.</p>
<p>Azután az anyja felébresztette enni. A fiú felkelt, jóllakott s
azt mondta az anyjának:</p>
<p>– Anyám, én meg akarok házasodni!</p>
<p>– És kit akarsz elvenni, fiam?</p>
<p>– Csak menjen ide a szomszédba és kérje meg a király legifjabb
leányát!</p>
<p>– Ugyan, fiam, megbolondultál? Nem megyek én, mert még majd
kitaszigálnak!</p>
<p>De a fia nem hagyott neki békét, el kellett neki menni. Amint
belépett a királyhoz, a király kérdezi:</p>
<p>– Mit kívánsz?</p>
<p>– Óh, felséged, van egy fiam, olyan, mint a bolond, ide küldött,
hogy megkérjem a legifjabb leányát neki feleségül!</p>
<p>Hát, mindnyájan hahotára fakadtak.</p>
<p>– Óh, hány herczeg könyörgött már érte és senkihez sem akart
menni, nem hogy ilyen nyomorulthoz menjen.</p>
<p>Hazament az anyja.</p>
<p>– No, hát mit mondtak?</p>
<p>– Azt, hogy jól kinevettek és azt mondták, hogy ne menjek
többet.</p>
<p>– Menjen, menjen mindjárt most és kérje meg még egyszer!
<span class="pagenum"><a name="Page_194" id=
"Page_194">-194-</a></span></p>
<p>Ment a szegény anya és a király alig akarta maga elébe
ereszteni, de midőn az anya térden állva könyörgött,
beeresztették:</p>
<p>– Hát, mit akarsz, te vén bolond? Hol van a te fiad, aki oly
merész, hogy még az én leányomat is meg merte kérni?</p>
<p>– Ott a létra alatt!</p>
<p>Kinéztek, ott látták a létra alatt, vigyorgott, erre ismét
elkezdtek mindnyájan nevetni és a király megparancsolta az őröknek,
ha még egyszer eljön ez a vén boszorkány, lőjjék le az őrök.</p>
<p>Amint hazaért az anya, mindjárt kérdezte a fiú:</p>
<p>– Mi hír?</p>
<p>– Az, hogy ha még egyszer odamegyek, meglövet a király!</p>
<p>– Csak menjen kend, csak menjen kend!</p>
<p>– Óh, hát a halálomat akarod?</p>
<p>De a fiú nem hagyott békét, elment a szegény asszony, látta
mikor már ráfogták a puskákat, de a fiú ekkor elővette a gyűrűt és:
»Prestiny csek, pri pravaj sa!« »Csoksess, pane?«</p>
<p>– Azt akarom, hogy az őrök mind kővé váljanak és anyám
bemehessen a királyhoz!</p>
<p>Meg is történt.</p>
<p>– Hát, te megint itt vagy? No, mondd meg a fiadnak, ha holnap
reggelig olyan kastélyt épít, mint az enyém, akkor odaadom a
leányomat neki!</p>
<p>Hazajött az anya. <span class="pagenum"><a name="Page_195" id=
"Page_195">-195-</a></span></p>
<p>– No, mit mondtak?</p>
<p>– Azt, hogy még csak oly kastélyt nem építesz reggelig, mint a
királyé, nem kapod meg a király leányát!</p>
<p>– Jól van, – mond a fiú – feküdjön le, édesanyám!</p>
<p>Elment az öregasszony feküdni, a lomha pedig elővette a gyűrűt,
megforgatta az ujján: »Preztiny csek, pri pravaj sa!« »Csoksess,
pane!«</p>
<p>– Azt, hogy holnap itt százszorta szebb kastély legyen, mint a
királyé és amellett még egy aranyalma legyen a ház tetején, mely
hét mérföldre látszék és én reggel gyönyörűséges aranyruhába
öltözve egy szép lovon nyargaljak a ház körül, utánam tizenkét
huszár; ez mind reggelig megtörténjék!</p>
<p>Reggel amint felébred a királykisasszony, alig lát a nagy
fényességtől, kitekint az ablakon, hát mit lát? Azt a szép lovagot;
beszalad atyjához:</p>
<p>– Nézd csak, édesatyám, ehhez szeretnék én férjhez menni!</p>
<p>– Jól van, édesleányom, az könnyen megtörténhet!</p>
<p>Mindjárt odaküldötte a király az inasát:</p>
<p>– Nem tetszik a lovag úrnak fölöstökömre feljönni?</p>
<p>Felment, megkapta a király leányát, ma is élnek, ha meg nem
haltak.</p>
<p class="center">(Ipolyi A. gyüjteményében 42. sz.) <span class=
"pagenum"><a name="Page_196" id="Page_196">-196-</a></span></p>
<h3>30. Nemtutka.</h3>
<p>Hol volt, hol nem volt, még az Óperencziás-tengeren is túl volt,
ott volt egy nagy fa, annak a fának volt kilenczvenkilencz ága, a
kilenczvenkilenczedik ágán volt egy szoknya, annak a szoknyának
volt kilenczvenkilencz ráncza, a kilenczvenkilenczedik ránczában
volt egy bolha, annak a bolhának a veséjéből veszem ki a
mesémet.</p>
<p>Egyszer volt egy embernek tizenkét fia, de egyik sem volt oly
bátor, hogy világot mert volna próbálni, mindenik otthon maradt,
csak a legkisebbik hagyta el atyja házát és elment.</p>
<p>Ment, mendegélt és legelőször egy erdőbe ért, ott lakott egy
ember, ehhez bemenvén, kérte, hogy ha szüksége volna cselédre, ő
szívesen ajánlkozik.</p>
<p>– Jól van, – mondotta az erdő ura – én befogadlak, itt ennivaló
lesz, amennyit csak akarsz, dolgod pedig egyéb nem lesz, mint három
ló van az istállóban, azoknak mindennap früstököt, ebédet, uzsonnát
és vacsorát adsz vasdoronggal, de becsületeset, továbbá adok egy
pár papucsot és addig szolgálsz, ameddig az tart, ha elszakad,
fizetésül azt kapod, amit akarsz!</p>
<p>Hozzáfogott tehát mindjárt másnap a cseléd a dologhoz és
becsületesen megvasdorongolta a lovakat, így ment ez egy hétig, de
egy hét után megszólamlottak a lovak és fölvilágosították, hogy az
erdő <span class="pagenum"><a name="Page_197" id=
"Page_197">-197-</a></span> ura, kinél szolgál: Ördög, ők pedig
lelkek, kiket elfogván, ártatlanul kínozgat, továbbá, hogy oly
papucsot kapott urától, hogy soha sem szakad el és így örökké
kénytelen szolgálni. De – mondják a lelkek – nem te vagy az első,
ki ily hálóba került, többnek is adtunk mi már tanácsot, tehát azt
mondjuk neked is, ha meg akarsz szabadulni ettől a mi urunktól, itt
van ez a kenyőcs, ezzel kenyegesd meg mindennap a papucsodat, akkor
nemsokára el fog szakadni; ha pedig elszakad, uradtól bérül csak a
mi ganénkat kérd, mert az mind arany! Továbbá az első ló adott neki
a szőréből három szálat mondván:</p>
<p>– Ha te ezt akárhol megrázod, mindjárt egészen aranyruhában
leszel, még a paripád is, ha úgy akarod; ha pedig a régi
állapotodat akarod visszakapni, ismét rántsd meg a szőrt és elmúlik
minden!</p>
<p>A másik ló adott neki szinte három szálat a szőréből
mondván:</p>
<p>– Ha ezt a három szálszőrt akárhol megrázod, mindjárt
ezüstruhában jelenhetsz meg, ahol akarsz, ha pedig a régi
állapotodat akarod visszakapni, ismét rántsd meg a szőrt és elmúlik
minden!</p>
<p>A harmadik ló adott neki egy sípot, mondván:</p>
<p>– Ha te ezt akárhol megfúvod, mindjárt egy regement katona terem
előtted, ha pedig beszívod, eltűnik a regement katona!</p>
<p>Mindenik pedig meghagyta neki a lovak közül, hogy ha urát
elhagyja, akárkivel fog összejönni és <span class=
"pagenum"><a name="Page_198" id="Page_198">-198-</a></span> akármit
fognak tőle kérdezni, csak azt felelje: nem tudom.</p>
<p>Elkövetkezett ezután a jövő hét is, de akkor csak igen gyöngén
verte a lovakat és a papucsot szorgalmatosan kenyte, míg végre a
papucs elszakadt. Megmutatta az urának a papucsot és az ura igen
csodálkozott, de látván, hogy úgy van, azt mondta neki:</p>
<p>– Mit kívánsz hát fáradságodért?</p>
<p>– Én, – mondá a szolga – mivel szegény gyermek vagyok, s egy
néhány zsák alávaló silány földem van, csak a lovaknak a ganéját
kérem.</p>
<p>Az ura eleget beszélt neki, hogy minek kéri azt, miért nem kér
pénzt, vagy valami becsesebb dolgot, de a szolga el nem állt
kérésétől, kénytelen volt tehát odaadni neki; mivel a szolga el nem
vihette, ott hagyta addig, míg majd kocsival eljön érte.</p>
<p>Ment, mendegélt most már tovább, maga sem tudta merre, sok
viszontagság után végre egy városba ért és az útczában föl s alá
járt. Abban a városban az emberek igen nagy fülűek voltak; amint
járkál, meglátja őt a király barátja, mindjárt bejelenti a
királynak, hogy gyüjteményében, ahol mindenféle emberek voltak:
úgymint egyfülűek, azután háromszeműek, háromkezűek és több
ilyenfélék; olyan még nincs, mint amilyent ő látott.</p>
<p>Mindjárt behívatta a király és kérdezte, hogy honnan jön, mi a
neve? És más kérdéseket is tett, de ez mindig csak úgy felelt:
<span class="pagenum"><a name="Page_199" id=
"Page_199">-199-</a></span></p>
<p>– Nem tudom.</p>
<p>Elnevezte tehát őt a király Nemtutkának és minthogy minden
csodálatos embernek volt valami foglalatossága, őt a kertajtóba
tette felvigyázónak, hogy a kutyákat vagy más állatokat be ne
eressze a kertbe.</p>
<p>Egyszer mindnyájan elmentek a templomba a király udvarából, csak
a királyleány maradt otthon meg a Nemtutka. Mikor látta Nemtutka,
hogy senki sincs otthon, megrázta a három szálszőrt, hogy ő
aranyruhában és aranyparipán ülve legyen, meglett. Akkor bement a
kertbe és a veteményeket mind összetiportatta, mikor ez megvolt,
ismét megrázta a szőrt és minden elmult.</p>
<p>A királyleány pedig ezeket látta és nagyon beleszeretett a
Nemtutkába.</p>
<p>Mikor mindnyájan hazajöttek a templomból, csodálkozva nézte
kertjét a kertész, mindenfélét kérdezett a Nemtutkától, de ez csak
azt mondotta:</p>
<p>– Nem tudom.</p>
<p>Igy hát reá szörnyen megbosszankodván, ott hagyta.</p>
<p>A király gyönyörű szép leánya már férjhezmenő volt, jöttek tehát
királyfiak sorban megkérni; mikor már sokan voltak, két részre
ültette őket a király a szobában és a királyleánynak egy fehér
keszkenőt adott a kezébe, hogy a királyfiak között fel s alá
sétálván, amelyiknek az ölébe dobja a fehér keszkenőt, az lesz az
ura; de a királyleány egynek <span class="pagenum"><a name=
"Page_200" id="Page_200">-200-</a></span> sem dobta az ölébe.
Jöttek ismét új királyfiak, ezek közül sem dobta egynek sem az
ölébe.</p>
<p>Egyszer a legokosabbik királyfi föláll és azt mondja:</p>
<p>– Hívjuk be a cselédeket, azokat a csodálatos embereket is mind,
hátha ezek közül szeretett valamelyikbe?</p>
<p>Behívták az egész házinépet, még a Nemtutkát is és alig sétált a
királyleány egyszer közöttük, mindjárt a Nemtutkának az ölébe dobta
a fehér keszkenőt. Mindnyájan csodálkoztak ezen és eszük ágában sem
volt, hogy a házasságból valami legyen.</p>
<p>Most nagy vadászatot hirdetett a király, hogy azon minden
királyfi jelenjék meg és aki legtöbb és legszebb vadat hoz, azé
legyen a királyleány.</p>
<p>Mindnyájan szép paripán mentek és hogy a Nemtutka is részt
vegyen a vadászatban, annak is adtak egy sánta lovat. Bicczegett,
bicczegett utánok, mikor pedig már jól elhagyták őt a királyfiak,
leszállt lováról, odakötötte azt egy fához, megrázta a szőrt,
mondván:</p>
<p>– Legyek én, paripám, aranyban és mindenféle aranymadarak a
nyereg körül!</p>
<p>Úgy lett.</p>
<p>A királyfiak egész nap vadásztak, de csak egy fél vadat sem
lőhettek, haragudtak, káromkodtak is már némelyek, kivált a jó
vadászok, nagy vígasztalásukra szolgált tehát, midőn messziről
megláttak egy urat aranyruhában, aranyparipával és különféle
<span class="pagenum"><a name="Page_201" id=
"Page_201">-201-</a></span> aranymadarakkal, ez pedig a Nemtutka
volt. Megállították és rimánkodva kértek tőle aranymadarakat; adott
is háromnak.</p>
<p>Az első királyfinak, ha a gyűrűjét ideadja, a másodiknak, ha
aranyszélű keszkenőjét, a harmadiknak pedig legtöbbet igért, ha
hátára hagyja hagyja sütni a lova patkóját.</p>
<p>Mindnyájan megtettek szívesen mindent, csakhogy madarok
lehessen. Nemtutka azután eltűnt közülök, hogy nyomát se
látták.</p>
<p>Mikor a sánta lovához ért, megrázta a szőrt, elmult minden,
felült a rossz lovára és hazafelé czammogott.</p>
<p>Útjában gúnyolták a királyfiak: ki egy kis farkat vágott le a
madarakból és nekiadta, ki egy kis szárnyat; ő elvette és
hazavitte.</p>
<p>Mikor hazamentek, nagy vacsora lett, megsütötték az
aranymadarakat és akinek legtöbb volt, már ittak is tust az
egészségéért, mint vőlegénynek. Azonban Nemtutka megrázta a szőrt,
mondván, hogy csak ő maga legyen gyönyörű aranyruhában, mi
megtörtént, magához vevén a gyűrűt, keszkenőt, a madárkák szárnyát,
lábát, farkát, belépett a szobába; mindjárt megismerte őt a három
királyfi s pirulni kezdtek.</p>
<p>Ezután kijelentette, hogy ő a Nemtutka, hogy ő nyargalt
aranyparipán az erdőben, megmutatta a gyűrűt meg a keszkenőt és a
többit, mi vele volt; a királyfinak is meg kellett mutatnia a hátát
s mindnyájan <span class="pagenum"><a name="Page_202" id=
"Page_202">-202-</a></span> csodálkoztak, a királyleány pedig örült
és hozzáment, meg is esküdtek.</p>
<p>A király az egész jószágának a felét nekik ajándékozta; ekkor
azután elküldöttek a ganajért is, ahol egykor szolgált a Nemtutka,
elhozták mind és alig rakták le, mind arannyá változott.</p>
<p>Együtt éltek azután sokáig; meghalt nemsokára az öreg király és
utána Nemtutka ült gyönyörű feleségével a trónusba. Éltek, éltek és
még most is élnek, ha meg nem haltak.</p>
<p class="center">(Ipolyi A. gyüjteményében 76. sz. Fehér Ferdinánd
gyüjt. Vajka.)</p>
<h3>31. Bendebukk.</h3>
<p>Hol volt, hol nem volt, még az Óperenciás-tenger dombján is túl,
volt egy öreg ember meg egy öreg asszony, volt nekik két fiok:
Bendebukk meg egy másik; nagyon szegények voltak az istenadták.</p>
<p>Az öreg ember nemsokára meghalt, Bendebukknak hagyott csatakos
kis bundát, meg egy csizmavakaró vaskót, a másik fiának egy
bocskortákot.</p>
<p>Mikor az öreg ember meghalt, azt mondta az anyjok nekik,
hogy:</p>
<p>– Már megnyőltettek annyira, hogy szolgálhattok, hát menjetek
Isten hírével, mert én nem tudlak benneteket ruházni, eltartani.
Elindult hát a két fiú.</p>
<p>Mentek, mendegéltek, amint egy erdőbe értek, <span class=
"pagenum"><a name="Page_203" id="Page_203">-203-</a></span> egy
nagy nyárfa alatt kétfelé ment az út, az egyik jobb-, a másik
balfelé.</p>
<p>Itt a két testvér nagy sírás-rívás közt elvált egymástól;
Bendebukk ment balfelé, a másik jobbfelé szerencsét keresni.</p>
<p>Amint ment Bendebukk szomorkodva, egyszer úgy hallotta, mintha
messzire veszekednének, lármáznának; elszánta magát, hogy ha az
Ördögök lármáznak is ott, mégis elmegy arra. Amint közeledik, hát
látja, hogy három Ördőgfiú egy bocskortákon veszekedik, amelyet az
apjokól kaptak örökségbe, de hárman nem tudtak megosztozkodni
rajta, mert nem volt késök, amivel elvágták volna háromfelé. Amint
az Ördögök meglátták Bendebukkot, mindjárt odahívták; azt mondja
neki a legnagyobbik:</p>
<p>– Te kis fiú, adjál egy kést, adok neked egy sapkát, amit ha
fejedbe teszesz, előtted világosság, utánad setétség lesz és senki
sem fog látni!</p>
<p>Azt mondja a középső Ördögfiú:</p>
<p>– Én meg adok olyan lámpást, hogy ha kinyitod, akármit
parancsolsz neki, megteszi.</p>
<p>A harmadik azt mondja:</p>
<p>– Én meg adok olyan bakót (= táska, tarisznya), hogy ha az egész
világot beleteszed, sem fog meglátszani!</p>
<p>No, jól van! hanem Bendebukk azzal a gyanuperrel élt, hogy hátha
elveszik tőle azokat. Amint hát mindegyik átadja neki az igért
valamit, ő is odaadja a rossz vaskót, nem sokat gondolt a vaskóval,
<span class="pagenum"><a name="Page_204" id=
"Page_204">-204-</a></span> ha ottmarad is. A sapkát a fejébe
nyomta, nem látták többet az Ördögök, odább ment a kis csatakos
bundában.</p>
<p>Amint ment, mendegélt hetedhétország ellen, egyszer elér egy
nagy városba, egyet gondolt, elment a király kapujához, azt mondja
az őröknek:</p>
<p>– Eresszenek be, bácsi! Azt hallottam, hogy az udvari szabónak
meghalt az inasa, szeretnék szabóinas lenni.</p>
<p>A kapuőrök rátámadtak, mit akar abban a rossz, kis bundában, nem
annak való ő, de mégis addig-meddig kunyorált ott,
beeresztették.</p>
<p>Bement tehát a szabóhoz és azt mondja neki:</p>
<p>– Ha nem bánná maiszter úr, lennék én inasa, úgyis meghalt a
másik!</p>
<p>Azt mondja neki a szabó:</p>
<p>– Jó, én nem bánom, hanem tudod, mi lesz a kötelességed!?
Reggel, mikorára felkelünk, az udvar ki legyen seperve, a konyhán
égjen a tűz, a tűz mellett a fazokakban forrjon a tiszta víz, ha
ezt megteszed, akkor szeretni foglak!</p>
<p>Bendebukk megigérte, hogy teljesíteni fogja.</p>
<p>Másnap reggel, mikorára felkeltek, az udvar tiszta volt, a
konyhán égett a tűz, a fazokakban a víz már csak félig volt a régi
fövés következtében. Meglátja mindezt a szabóné, mondja
Bendebukknak:</p>
<p>– Máskor ne rakj olyan jókor tüzet, mert látod, most is már
lefőtt a fazekakban a víz!</p>
<p>Bendebukk szótfogadott, mindent jól csinált, <span class=
"pagenum"><a name="Page_205" id="Page_205">-205-</a></span>
rendesen és nagyon szerették. Vagy négy nap mulva azt mondja a
szabónak:</p>
<p>– Maiszter úr, engedje meg, hogy lemehessek a műhelybe is már,
hadd foldoznék ott valami ócskát!</p>
<p>Megengedte a szabó, lemegy hát Bendebukk a műhelybe, volt ott
egy öreg szabólegény, Jánosnak hívták, odamegy hozzá Bendebukk, azt
mondja neki:</p>
<p>– Adjon valami foldoznivalót, János!</p>
<p>– Hogy tudnád te megfoldani, mikor még tű sem volt a kezedben
sohasem!</p>
<p>De mégis addig-meddig kérte, hogy odaadott neki egy
katonanadrágot, hogy foldja meg a két térdjét. Bendebukk az ajtó
háta megé megy a nadrággal, kinyitja azt a lámpást, amelyiket az
Ördög adott neki, azt mondja:</p>
<p>– Olló szabjad, tű varrjad, vasaló vasaljad, úgy hogy még az
írígység se leljen benne hibát!</p>
<p>Mikorára kimondta, készen is volt, még pedig úgy, hogy János sem
tudta volna jobban meg szebben megfoldani és mikor odavitte hozzá,
csak elcsodálkozott, hogy hogy’ megvarrta.</p>
<p>Másnap megint lement Bendebukk a műhelybe, odamegy Jánoshoz,
látja, hogy búsul, kérdi tőle:</p>
<p>– Mit búsul, János?</p>
<p>– Hej, öcsém, hogy ne búsulnék, mikor huszonnégy óra alatt száz
katonakitlit kell megvarrni magamnak!</p>
<p>– Soh’se búsuljon rajta, majd megcsinálom én, egyék, igyék,
feküdjék le! <span class="pagenum"><a name="Page_206" id=
"Page_206">-206-</a></span></p>
<p>János is megfogadta a jó szót és úgy tett; Bendebukk is
hozzálátott a dologhoz, nem csinált egyebet, csak mindig azt
mondta:</p>
<p>– Olló szabjad, tű varrjad, vasaló vasaljad!</p>
<p>Mikor ezt elmondta, már akkor mindig kész volt egy kitli. Mikor
János felébredt, kész volt a száz mondur és másnap Bendebukknak
adta a maga früstökjét, amiért vele oly jót tett.</p>
<p>Azután való napon megint látta Bendebukk, hogy János
szomorkodik, kérdi tőle, mi baja?</p>
<p>Azt mondja:</p>
<p>– Már meg kétszáz kitlit kell huszonnégy óra alatt
elkészíteni!</p>
<p>Azt mondja Bendebukk:</p>
<p>– Egyék, igyék, aludjék, majd megcsinálom én!</p>
<p>János lefeküdt és mikorára felkelt, készen volt a kétszáz
mondur. Ekkor János Bendebukkot ebédkor az asztalhoz ültette a maga
helyére, váltig szabadkozott Bendebukk, hogy nem ül oda, de muszáj
volt. Amint bemegy ebédelni a maiszter, látja, hogy hol ül
Bendebukk, mindjárt haragra gyulladt, hogy hogy’ mert odaülni,
haragjának vége is az lett, hogy Bendebukkot elhajtotta
magától.</p>
<p>Elment Bendebukk a kis, csatakos bundában egy nagy városba
megint, a király kertészéhez bement és azt mondta, hogy kertészinas
akar lenni, a kertész mindjárt meg is fogadta, mert szüksége volt
kertészinasra és kiküldte a kertbe, hogy a virágokról hajtogassa a
legyeket és bogarakat. Bendebukknak nem <span class=
"pagenum"><a name="Page_207" id="Page_207">-207-</a></span> volt
egyéb dolga, mindig járkált a kertben föl s alá, legyezve a
virágokat. Egyszer vasárnap a legkisebb királykisasszony nézett ki
a kertbe a kastély ablakán, – a másik két kisasszony a templomban
volt – látja, hogy egy kis fiú legyezi a virágokat egy, csatakos
bundában. De amint észre sem veszi, csak egy rézpáncélos vitéz
rézszőrű lovon felvágatja a lovával az egész kertet olyan pusztára,
mint a pádimentom és azután rézvirágokkal beülette az egész
kertet.</p>
<p>A király mikor meglátta, megörült és jól megajándékozta a
kertészt, jóllehet a kertész maga sem tudta, ki ültette a virágokat
és megtiltotta Bendebukknak, hogy hozzájok nyuljon. Bendebukk
nevetett magában, mert ő vágatta fel az egész kertet és ő ültette
be is.</p>
<p>A következő vasárnap a középső királykisasszony maradt otthon a
templomból; akkor már ezüstpánczélos vitéz ezüstszőrű lovon vágatta
fel a kertet és ezüstvirágokat ültetett, de ez a kisasszony nem is
gondolt arra, hogy talán a kis bundás fiú csinálta azt? A harmadik
vasárnap a legnagyobbik kisasszony maradt otthon, ekkor pedig
aranypánczélú vitéz vágta fel az egész kertet aranyszőrű lovon és
aranyvirágokat ültetett. Még akkor ajándékozta meg igazán a
kertészt, mikor látta, hogy valamennyi virág a kertjében van, mind
hárompróbás aranyból készült; de ez a legnagyobbik királykisasszony
sem tudta, hogy Bendebukk volt az aranypánczélos vitéz.</p>
<p>A negyedik vasárnap megint otthon akart <span class=
"pagenum"><a name="Page_208" id="Page_208">-208-</a></span> maradni
a legkisebbik kisasszony a templomból, azt hazudta, hogy beteg, de
az atyja azt mondta, ha halálán van is, el kell menni.</p>
<p>– No, jól van!</p>
<p>Azt mondja a kertésznek:</p>
<p>– Kertész bácsi, mondja meg az inasának, hogy kössön háromunknak
három bokrétát!</p>
<p>Bendebukk kötött is olyan szép bokrétákat, hogy hetedhétországra
szólott és úgy kitudta a virágból csinálni a három kisasszony
képét, hogy pingálni sem lehetett volna jobban. Felvitte a kis,
csatakos bundában, a kertész el akarta tőle venni, hogy majd ő
viszi be, de Bendebukk csak azon volt, hogy majd beviszi ő. Amint
hát bemegy a királykisasszonyok szobájába csatakos bundával, a két
nagyobbik kisasszony kiabál rá:</p>
<p>– Eredj ki, takarodj!</p>
<p>De a legkisebbik azt mondja:</p>
<p>– Hozd elő a bokrétámat, kis öcsém!</p>
<p>Amint odaadja neki Bendebukk, egy aranyat nyomott a markába a
kisasszony.</p>
<p>Nemsokára csináltatott a király a három leányának három
aranyalmát, összehívatta az egész birodalmában levő grófokat,
herczegeket és azt mondta a leányainak:</p>
<p>– Akinek akarjátok, annak lökjétek az aranyalmát, ahhoz kell
férjhez mennetek!</p>
<p>Egy nagy szobában ott voltak a herczegek, grófok, a királynak
minden cselédjei, csak Bendebukk nem. <span class=
"pagenum"><a name="Page_209" id="Page_209">-209-</a></span> Egyszer
ő is bejött a csatakos bundában, odaállott az ajtóhoz egy gróf háta
megé.</p>
<p>A két nagyobbik királykisasszony odahajítja a két aranyalmát két
herczegnek, a legkisebbik pedig odagöngöríti Bendebukkhoz; a
Bendebukk előtt álló gróf azt gondolta, hogy neki löki és fel
akarta venni, de azt mondja a királykisasszony:</p>
<p>– Nem magának löktem ám! – azzal Bendebukk felvette.</p>
<p>Volt azután lakodalom, de a király haragudott a legkisebbik
leányára, hogy miért ment ahhoz a nyavalyás kölyökhöz. Bendebukknak
meg a feleségének nem is volt szabad az asztalhoz ülni, csak az
ajtó háta megett voltak mind a ketten.</p>
<p>Másnap a két herczeg vadászni ment lóháton, azt kérdik
Bendebukktól:</p>
<p>– Nem jön vadászni, kis sógor?</p>
<p>Bendebukk azt mondta, hogy elmegy, csak lovat adjanak alá; adtak
is egy rossz, girhes, szemeten hízott lovat, hogy alig tudott
lépni. Amint a város végén mennek, nagyon nagy sárban kellett
menni, a szegény Bendebukk lova bentmaradt a sárban, a két herczeg
pedig kényesen nevetve elvágtatott.</p>
<p>Akkor azt mondja a ló Bendebukknak, mert tátos volt:</p>
<p>– Mit csináljak, kis gazdám?</p>
<p>Azt mondja neki Bendebukk:</p>
<p>– Rézszőrű ló légy, én rézpánczélú vitéz, rézszőrű eleven nyúl
viczkándozzék oldalamon! <span class="pagenum"><a name="Page_210"
id="Page_210">-210-</a></span></p>
<p>Meglett! Akkor megint azt kérdi a ló:</p>
<p>– Hogy menjek, mint a szél, vagy mint a gondolat?</p>
<p>Azt mondja Bendebukk:</p>
<p>– Mint a gondolat, a két herczeg előtt teremj!</p>
<p>Úgy is lett. Mikor észrevette magát, Bendebukk látja, hogy itt
jön a két herczeg elébe, persze nem ismerték, prezentíroztak neki
és azután beszédbe eredtek egymással. Azt kérdi a két herczeg:</p>
<p>– Mennyiért adod nekünk azt a nyulat?</p>
<p>Bendebukk, mintha nem tudná, azt mondja:</p>
<p>– Nektek adom egy olyan sárga karikáért, amilyen az ujjatokon
van!</p>
<p>Az egyik herczeg azt súgja a másiknak:</p>
<p>– Odaadom én. Majd azt hazudom otthon, hogy eltört, azután
elvesztettem!</p>
<p>Oda is adta, azután elváltak egymástól, egyik egyik felé, másik
másik felé. Amint a két herczeg a város végire ér, látják, hogy
szegény Bendebukk még most is ott kínlódik a nagy sárban; azután
nagy nehezen hazavergődött, a felesége megmosta a sártól egy nagy
dézsa vízben. Másnap megint elhívta a két herczeg Bendebukkot
vadászni, még rosszabb lovat adtak alá, a város végin megint ott
maradt a nagy sárban lovastól, a két herczeg pedig nevetve
elnyargalt.</p>
<p>Azt kérdi a ló:</p>
<p>– Mit csináljak, kis gazdám?</p>
<p>Azt mondja Bendebukk:</p>
<p>– Ezüstszőrű ló légy, én ezüstpánczélú vitéz, <span class=
"pagenum"><a name="Page_211" id="Page_211">-211-</a></span>
ezüstszőrű nyúl viczkándozzék az oldalamon és mint a gondolat, a
két herczeg előtt teremj!</p>
<p>Alig mondta ki, úgy lett; a két herczeg itt jött vele szemben,
köszöntek egymásnak; a két herczegnek megint megtetszett az
ezüstnyúl, kérdik tőle:</p>
<p>– Miért adnád azt nekünk?</p>
<p>Azt mondja a vitéz:</p>
<p>– Egy másik sárga karikáért!</p>
<p>Most a másik herczeg adta oda a jegygyűrűjét; azzal elmentek.
Mikor a város végin vannak, látják, hogy Bendebukk mégis ott
vergődik a sárban lovastól; azután kijött valahogy; hazament,
otthol megmosta.</p>
<p>Harmadik nap megint kiment a két herczeg vadászni, elhívták
Bendebukkot is, még rosszabb lovat adtak neki. Szegény, annak rendi
és módja szerint ott maradt a sárban! Amint a két herczeg elmegy,
azt mondja a lovának:</p>
<p>– Aranyszőrű ló légy, aranypánczélos vitéz legyek, aranyos szőrű
nyúl viczkándozzék oldalamon, mint a gondolat a két herczeg előtt
teremj!</p>
<p>Úgy lett, a két herczeg alig tudta, hogy’ köszönjön ennek a
vitéznek. Beszédbe eredtek, megint kérdezte a két herczeg:</p>
<p>– Miért adod nekünk azt a nyulat?</p>
<p>Azt mondja Bendebukk:</p>
<p>– Nektek adom, ha valamelyitök a sódarára hagyja nyomni a
pecsétet!</p>
<p>Az egyik ráhagyta nyomni, azután elváltak. Mikor a két herczeg a
városba ért, szokás szerint ott <span class="pagenum"><a name=
"Page_212" id="Page_212">-212-</a></span> vergődött Bendebukk,
azután hazament, megmosta a felesége.</p>
<p>Egyszer a király összegyüjti a birodalmában levő mágnásokat
bemutatására azoknak a nyulaknak, amelyeket az ő két veje fogott.
Mikor vendégeskednek legjobban, a két herczeg pedig beszéli, hogy
hogy’ és miképen fogták a nyulat, bejön egy ezüstpánczélú vitéz,
azt gondolták, valami mágnás, ezt is leültették. Egyszer azt
mondja:</p>
<p>– Hazudtok herczeg sógorok, mert nem a réznyulat ezért a
gyűrűért, az ezüstnyulat ezért a másikért adtam én Bendebukk, a
harmadikat pedig azért adtam, hogy a sódarodra nyomtam a pecsétet?
ha nem hiszik, nézzék meg!</p>
<p>Megnézték és csakugyan úgy volt. Akkor feláll Bendebukk, azt
mondja:</p>
<p>– Isten áldjon meg király atyám, Isten áldjon meg feleségem! –
azzal elment.</p>
<p>Ment, mendegélt a kis, csatakos bundában, egyszer elér egy
királyhoz, bemegy nálla, azt mondja neki:</p>
<p>– Azt hallottam, felséges király, hogy van felségednek egy
leánya, aki minden éjszaka tizenkét pár czipőt nyű el, azután még
eddig ki nem tudta senki se tudni, hogy hogy’ esik az? Én is
szeretném megpróbálni; mert ha ördöggel czimborázik is, meg fogom
én tudni.</p>
<p>Azt mondja neki a király:</p>
<p>– Az mind igaz, édes fiam, hanem úgy vigyázz, hogy ha ki nem
találod az okát, már kilencvenkilencz <span class=
"pagenum"><a name="Page_213" id="Page_213">-213-</a></span>
embernek van a feje karóban érte, a tied a századik lesz.</p>
<p>Bendebukk megmaradt feltétele mellett.</p>
<p>Este lefekszik a királykisasszony ajtajában a csatakos bundában;
amint ott fekszik, egyszer tíz óra tájban, <i>ihen</i> jön egy
tüzes szekér az udvarra, kiszáll belőle egy, nagy szakállas úr,
bemegy a kisasszony szobájába, a kisasszonyt kivezeti, fel a
szekérre ülnek mind a ketten; Bendebukk is kapja magát, a sapkáját
a fejébe nyomja, hátul felugrik a bakra, sebesen elmennek.</p>
<p>Amint mennek, egyszer elérnek egy rézerdőbe, ott egy
rézforrásnál megállanak, esznek, isznak, beszélnek, fürdenek,
mozsdanak. Bendebukk is evett a nagy szakállas úr tányérjából.
Mikor el akarnak indulni, Bendebukk megfog egy rézpoharat,
beleteszi a bakójába, megfog egy rézágat, letöri, annak azt
mondja:</p>
<p>– Menjék kend is a bakóba!</p>
<p>De amint a rézágat letörte, az egész erdő megcsendült bele. Azt
mondja a királykisasszony nagy ijedten:</p>
<p>– Jaj, felséges férjem és királyom, a kis bundás ember csinál
valamit!</p>
<p>Nosza Plutó is, – mert az volt a nagy szakállas úr – leugrik,
össze-visszafujja tűzzel a szekérnek minden zegét-zugát, még a
tengely végszeglyukát is; nem lelt semmit. Akkor azt mondja a
kocsisnak:</p>
<p>– Sem ló, sem ostor nem a tied, hajts! <span class=
"pagenum"><a name="Page_214" id="Page_214">-214-</a></span></p>
<p>Mentek sebesen, egyszer elérnek egy ezüsterdőbe, ott is az
ezüstforrásnál esznek, isznak; Bendebukk egy ezüstpoharat, egy
ezüstfaágat megint a bakóba tett.</p>
<p>Onnan elmentek, elérnek az aranyerdőbe, ott is az aranyforrásnál
esznek, isznak; ott is beletett Bendekukk egy aranypoharat, egy
aranyágat a bakójába.</p>
<p>Amint innen kiérnek, mennek sebesen egy keskeny szekérúton,
egyszer elének egy rucalábon forgó várba; amint le akar szállani a
királykisasszony, két szép kisleány kiszalad elébe, azt kérdik
tőle:</p>
<p>– Mit hoztál, mit hoztál, édesanyám?</p>
<p>Bementek mind a várba, leültek vacsorálni, Bendebukk pedig a
pitarban volt az ajtó háta megett. Amint az inas hozta kifelé a
jóféle ételmaradékokat, Bendebukk mindent kivesz a kezéből, a
bakójába teszi, a királykisasszony hozott magával tizenkét pár
czipőt, azt is a bakóba tette.</p>
<p>Amint megvacsoráltak, kimegy a kisasszony egy beretvával
kirakott pádimentomú szobába; persze amint kettőt lépett, vége lett
mindjárt a czipőknek, kiáltja az inasnak, hogy hozza be a többit!
Hát sehol sem találják. A királykisasszony is megijed, azt mondja
Plutónak:</p>
<p>– Jaj, felséges férjem és királyom, a kis bundás ember csinál
valamit, tovább nem maradok, megyek haza! <span class=
"pagenum"><a name="Page_215" id="Page_215">-215-</a></span></p>
<p>Felül a szekérbe, odamegy a két kis leánya, amint megcsókolják
az anyjokat, Bendebukk megfogja mind a kettőnek a nyakát:</p>
<p>– Menjenek kendtek is a bakóba!</p>
<p>Mikor az öreg Plutó megcsókolja, ennek is megfogja a
szakállát:</p>
<p>– Menjék kend is a bakóba!</p>
<p>Persze nem látta senki, mert fejében volt a sapka. A
királykisasszony hazament, mikor megy befelé a szobájába, már akkor
Bendebukk ott feküdt a kis bundában, azt mondja:</p>
<p>– Hej, ha tudtam volna, hogy itt vagy, még el nem jöttem
volna!</p>
<p>Reggel elhívatja Bendebukkot a király magához, kérdezi tőle:</p>
<p>– Mit látott?</p>
<p>Bendebukk elbeszéli az egészet, amint elmondja, megfogja a
bakóban Plutó szakállát:</p>
<p>– Ha nem hiszi, felséges király, itt van!</p>
<p>Azzal kivágta a szoba közepére, hanem Ördög léttére eltűnt
egyszerre.</p>
<p>Azután kiveszi a két gyereket, meg a többi holmit is mind
kipakkolja. Ekkor azt mondja a király:</p>
<p>– Amiért ezt megtudtad, neked adom a leányomat, meg fele
királyságomat!</p>
<p>Azt mondja Bendebukk:</p>
<p>– Nem kell én nekem a felséges király k.... lánya, sem fele
királysága! <span class="pagenum"><a name="Page_216" id=
"Page_216">-216-</a></span></p>
<p>Akkor a király odaadja Bendebukknak tizenegy szobájának a
kulcsát, hogy ami neki tetszik, azt vigye el mind.</p>
<p>Bendebukknak megmondták a cselédek, hogy van a királynak még egy
tizenkettedik szobája is, amelyikben csodalámpások vannak
felaggatva, azt is megmondták neki, melyik a legjobb. Bendebukk is
kéri a tizenkettedik szoba kulcsát; de a király eleinte tagadta,
hanem azután kénytelen volt odaadni. Bendebukk kinyitja a
tizenkettedik szobát és a nevezett lámpást leveszi, azzal ott
hagyja a királyt lányával együtt, elmegy.</p>
<p>Egyszer kiváncsiságból az úton kinyitja a lámpást, hát tizenkét
nagy Óriás kiugrik belőle, azt kérdik:</p>
<p>– Mit parancsolsz, kis gazdánk?</p>
<p>Azt mondja Bendebukk:</p>
<p>– Az anyám házától idáig egy várost építsetek!</p>
<p>Meglett.</p>
<p>– Azután az anyám a legszebb palotában aranyszékben üljön,
aranyzsámolya legyen a lába alatt!</p>
<p>Amint kimondta, ez is meglett. Ekkor emlékezett reá Bendebukk,
hogy még felesége is van neki, mindjárt megparancsolja, hogy azt is
hozzák elő, az is meglett. Száz szakács főzött a lakodalmon,
vacsora után tánczoltak, én is ott voltam, szalmasarkantyum volt
zabtaréllyal, egy zsákba megbotlottam és – ide buktam.</p>
<p class="center">(Ipolyi A. gyüjteményében 528. sz. Soltész János
gyüjt. Nyirbátor.) <span class="pagenum"><a name="Page_217" id=
"Page_217">-217-</a></span></p>
<h3>32. Vasember.</h3>
<p class="center">(A 30. sz. változata.)</p>
<p>Egyszer volt egy király, kinek igen szép felesége és egy kis fia
volt; ez a király igen szeretett vadászni s idejét többnyire
vadászatban töltötte.</p>
<p>Egyszer pedig mikor vadászatot tartana az erdőben, előtalált egy
Vasembert, ki fagyökereket evett; mikor pedig a király kérdezte
volna, hogy mit csinál itt? azt felelte, hogy ő már száz
esztendeje, hogy itt sínlődik az erdőben és csupán csak
fagyökereket eszik és hogy ő régenten király volt, de minthogy
atyját és testvéreit megölte, azért nem juthatott a másvilágra,
hanem már nemsokára kitelik szenvedésének a napja. A király
megigérte neki, hogy holnap kenyeret küld neki, csak legyen
itt.</p>
<p>A király hazament és sok kenyeret küldött egy kocsin, a másikon
pedig maga ment embereivel, kiknek megparancsolta, hogy ha inteni
fog, tüstént fogják meg, mi úgyis történt, mert mikor a szegény
Vasember általvette volna a kenyereket, a király intésére megfogták
és házába hurczolták, hol nagy vasajtós szobába bezárták.</p>
<p>Itt tizenegy esztendeig már fogságban volt, mikor a király
elment vendégeket hívni, hogy majd ezt a Vasembert nekik
megmutatja; a kulcsot a feleségének adta.</p>
<p>Történt, hogy a királyfi lapdázott és a lapdája a Vasember
szobájába beesett az ablakon, a királyfi kérte a Vasembert, hogy
dobja ki a lapdáját, de ez <span class="pagenum"><a name="Page_218"
id="Page_218">-218-</a></span> nem dobta ki; hanem azt mondta, ha
kinyitja az ajtót, akkor odaadja neki a lapdát. A királyfi odament
az anyjához, kérte, hogy keressen a fejében! Mialatt az anyja
keresett a fejében, azalatt kivette az anyja zsebéből a kulcsot,
kinyitotta az ajtót, a Vasember elszökött, a fiú pedig mikor a
lapdát megkapta, az ajtót bezárta ismét és odament az anyjához,
hogy keresne a fejében s míg az anyja keresett, a kulcsot ismét
visszatette.</p>
<p>A király másnap megjött a vendégekkel, keresték a Vasembert, nem
találták. A király tüstént rárivalkodott a feleségére, hogy miért
eresztette ki a Vasembert? De ez mentette magát, azután a fiút
fogta elő, ki megmondta, hogy ő eresztette ki, amiért a király
elkergette.</p>
<p>Ment a királyfi az erdőben, előtalálta a Vasembert, kinek
elbeszélte sorsát. A Vasember mondta, hogy maradjon nála. Már sok
hetet töltött ott, mikor a Vasember egyszer elment s megmondta a
királyúrfinak, hogy itt van egy kút, ihat belőle, de a haját meg ne
mossa benne! De a királyfi kurjozitásból egy hajszálat beledobott,
mikor pedig látta, hogy aranyos lett, akkor a fejét megmosta.</p>
<p>Hazajött a Vasember, látta, hogy a királyfi parancsa ellen tett,
elküldte magától; de meghagyta neki, hogy ha valami szüksége lesz,
csak jöjjön hozzá.</p>
<p>A királyúrfi sírva csókolta meg a Vasembert s elment szolgálni,
hogy pedig a haja ne látszassék, <span class="pagenum"><a name=
"Page_219" id="Page_219">-219-</a></span> azért ronggyal betakarta
s egy király kertészéhez beszegődött.</p>
<p>Egyszer a királyné kinézett az ablakján, éppen akkor, mikor a
ruha véletlenül leesett a fejéről s másnap, mikor a kertész behozta
a virágokat, megparancsolta, hogy holnap a kertészlegény hozzon be
virágokat. A kertész mondta, hogy az koszos, de a királyleány nem
tágított. Mikor másnap a kertészlegény bevitte a virágokat, a
királykisasszony mondta neki, hogy jöjjön közelébb; de ő azt
mondta, hogy ő koszos és azért nem mer odamenni; hanem a kisasszony
odaugrott és a kendőt lerántotta fejéről s meglátta a szép
aranyhaját. A szép királyfi ezután elbeszélte, hogy ő is király
fia. A dolog vége az lett, hogy a király leánya kijelentette
atyjának, miszerint máshoz nem megy feleségül, csak a
kertészlegényhez, amin a király szörnyen megharagudott s nem adott
nekik mást lakásul, mint istállót.</p>
<p>Történt pedig, hogy rémítő háború ütött ki, miért minden
embernek el kellett menni. A kertészlegény nem is kapott valami
különös szép csákót, hanem olyant, melyben az egerek kilenc évig
fészkeltek, háromlábú lovat, mely alig mászhatott és rozsdás kardot
kapott. Mikor azon az erdőn ment keresztül, melyben a Vasember
volt, a Vasember adott neki egy kardot, melynek ha azt mondta:</p>
<p>– Vágd le, édes kardom!</p>
<p>Azonnal levágta. Kapott még egy szép paripát, szép vascsákót és
aranyos öltönyt. <span class="pagenum"><a name="Page_220" id=
"Page_220">-220-</a></span></p>
<p>Mielőtt ebocsájtotta volna a királyfit, arra kérte, hogy ölné
meg; de ez vonakodott, későbben mégis megölte.</p>
<p>Mikor a csatatérre ment, a felei már szaladni kezdettek; hanem ő
kihúzta a kardját s mondta:</p>
<p>– Vágd le, édes kardom az ellenségek fejét! – Azonnal mind
levágta.</p>
<p>A király, hogy ezt látta, odament, megdicsérte s adott neki egy
arany tubákpikszist, melyen saját képe volt s azonnal elment.</p>
<p>A kertészlegény az erdőbe ment, otthagyta eszközeit és az
előbbieket öltötte magára és háromlábú lován hazament. A király
csodálkozott, hogy haza bírt jönni, de ő mondta, hogy látta, mikor
az arany pikszist odaadta a vitéznek és ez a pikszis itt van.</p>
<p>Odaadta a pikszist a királynak. De a király nem akarta hinni,
hogy ő volt; ekkor elment az erdőbe. Abban az aranyos ruhában jött
haza, melyben győzött; akkor a király megcsókolta és leányát ismét
kegyelmébe fogadta, királyságát vejével megosztotta.</p>
<p class="center">(Ipolyi A. gyüjteményében 25. sz. Csécseny.)</p>
<h3>33. Szépike.</h3>
<p>Egyszer volt, hol nem volt egy gazdag kereskedő, annak volt
három leánya, a kereskedő elment hajókkal a tengeren túl más
világrészekre drágaságokat <span class="pagenum"><a name="Page_221"
id="Page_221">-221-</a></span> hozni s a hajókat megterhelte és
visszafelé indult; azonban a tengeren nagy szélvész támadt, a hajót
darabokra törte, a kereskedő is csak egy kis csónakon,
életveszedelem közt érhette el a partot s mindenét elvesztve, búsan
tért haza s a legnagyobb szegénységben tengődött, midőn egyszer
meghallotta, hogy idegen hajó kötött ki a tengerparton s az egész
országban kihírdették, hogy akinek kárja van, jelenjen meg ott. A
kereskedő is felkészült, reménylve, hogy amit elvesztett,
feltalálja, leányait rendre megkérdezte, hogy mit hozzon nekik?</p>
<p>A két nagyobb leánya arra kérte atyját, hogy nekik drága czipőt,
selyemruhát hozzon és más egyéb drágaságokat, a kisebbik, kinek a
neve Szépike volt, csak három szép rózsát kért atyjától. Elindult a
kereskedő s megnézte az idegen hajót, de nem az övé volt, búsan
ment tehát ismét hazafelé s útjában egy pusztán elesteledett;
látott egy szép kastélyt nem messze maga előtt, bement oda, de
sehol senkit nem látott a nagy kastélyban s ezen szerfelett
csodálkozott. Bement egy szobába, itt megállapodott s terített
asztal mellé ült, de maga meg nem foghatta, hogy hol van és ki
terített neki asztalt, mert senkit, egy lelket sem látott.</p>
<p>Jóllakott s a felvetett ágyra lefeküdt, s midőn felnyitotta
szemét, már akkor meleg fölöstököm volt asztalára téve, hirtelen
felöltözött s jóízűen falatozott, azután elhatározta magában, hogy
felkeresi a szállásadót. <span class="pagenum"><a name="Page_222"
id="Page_222">-222-</a></span></p>
<p>Feljárt minden szobát, sehol senkit nem talált, kiment a
nagykertbe, itt sem talált senkit, megállapodott egy rózsabokor
mellett s így szólott:</p>
<p>– Ha már a többinek nem vihetek semmit, legalább Szépikémnek
viszek három szép rózsát!</p>
<p>S midőn le akarta szakajtani, a rózsabokorból kiugrott egy undok
fenevad s rákiáltott:</p>
<p>– Te háládatlan ember, nem elég, hogy szállást, ételt adtam, még
ettől is meg akarsz fosztani?!</p>
<p>A kereskedő elbeszélte, hogy leányai legszebbikének akarta
kívánságát teljesíteni, hogy ő igen szegény, kárvallott ember.</p>
<p>A fenevad leszakajtott három rózsát, átadta a kereskedőnek s azt
mondta:</p>
<p>– Legyen kívánságod, hanem három nap mulva itt kell lenni szép
leányodnak, vagy pedig az életedet veszem el!</p>
<p>A kereskedő nagy gondokba merült s még szomorubb képpel ment
haza, elmondta leányainak, hogy nem az ő hajóját hozták ki!
Szépikének átadta a rózsát, nyakába borult, keservesen sírt s
megmondta neki, hogyan szerezte a három rózsát!</p>
<p>Szépike megnyugodott, vígasztalá atyját és harmadnapra ott volt
az elátkozott kastélyban.</p>
<p>Atyja s testvérei szomorkodtak, hogy miként fog ő elélni azzal a
fenevaddal? Szépikével a fenevad igen jól bánt, mindenütt vele volt
s mindenben kedvét kereste. Szépike nagyon szerette a könyveket
<span class="pagenum"><a name="Page_223" id=
"Page_223">-223-</a></span> olvasni, ezt jól tudta a fenevad, ezért
egy szobába utasította őt a fenevad. Midőn bement, mindjárt
megpillantotta a felírást:</p>
<p>»Ez Szépike szobája!«</p>
<p>S gondolkozott, miként tudhatja a fenevad az ő nevét? Szépike
nagyon jól feltalálta magát a fenevaddal.</p>
<p>Egyszer azt mondta neki Szépike: Szeretne hazamenni,
meglátogatni szüleit és testvéreit.</p>
<p>A fenevad tanácsot adott neki, hogy tegye gyűrűjét egy pohár alá
este mikor lefekszik s képzelje, hogy otthon van s azonnal otthon
leli magát, de három nap mulva ismét visszajöjjön, ha atyja élete
kedves előtte. Szépike úgy tett s azonnal otthon termett s
dicsekedett, mily jó dolga van neki a fenevadnál. Két nénje
megirígyelte jó dolgát s elhatározták magokban, hogy ha még egyszer
hazajön, elzárják, hogy vissza ne mehessen s a fenevad kívánatára
közülök megy el valaki. Úgy is tettek: Szépikét három nap fogva
tartották.</p>
<p>Mikor Szépike kiszabadulhatott, azonnal visszasietett, de a
kastély puszta volt, sehol senkit sem látott, összeszaladgálta a
nagy tágas kertet s ott látta egy posványos árokban haldokolni a
fenevadat; síránkozott felette s kérte, hogy ébredne föl: hozzámegy
feleségül.</p>
<p>Mikor ezt a szót kimondta, az egész kastély megnépesedett, nagy
örömrivalgás, muzsikaszó hallatszott a várban, de ő nem hallgatott
semmire s <span class="pagenum"><a name="Page_224" id=
"Page_224">-224-</a></span> mellé állott egy Tündér s a fenevad
gyönyörű királyfivá változott.</p>
<p>A Tündér a fenevadat azért átkozta el, hogy őt megcsalta s
mindaddig abban a csúnya bőrben kellett maradnia, míg egy szép
leány jószántából hozzá nem megy feleségül.</p>
<p>Ekkor nagy lakodalmat csaptak, elhozatta Szépike atyját s
testvéreit.</p>
<p>A Tündér azt veté a két nénjének a szemére, hogy ők rosszat
akartak véghezvinni testvérökkel, azért lakoljanak, halljanak
meg!</p>
<p>A kereskedő azután a kastélyban maradt s boldogul élt gyermeke
mellett; ők is boldogul élnének ma is, ha meg nem haltak volna.</p>
<p class="center">(Ipolyi A. gyüjteményében 4. sz. Csolosz Pál
gyüjt. Sziget.)</p>
<h3>34. A zöld disznó.</h3>
<p class="center">(Az előző sz. változata.)</p>
<p>Volt egyszer egy úrnak három leánya, közülök a legifjabb
legszebb, legszelidebb volt s az atyja őt szerette legjobban.
Egyszer messze útra készült az atya, egybehívta leányait s
megkérdezte mindegyiket, hogy milyen ajándékot kívánnak?</p>
<p>A legidősebbik szép, drága gyöngyöket, a másik arannyal
kivarrott ruhát kért atyjától, a legifjabbik pedig nem akarta
atyját kéréssel terhelni, de az atyja unszolására végre egy
tisztafehér rózsát kért.</p>
<p>A gazdag úr elutazott s miután abba a városba beért, ahova útja
volt, a két idősebb leányának <span class="pagenum"><a name=
"Page_225" id="Page_225">-225-</a></span> mindent megvásárolt, csak
a legfiatalabbnak sehol sem kaphatott fehér rózsát. Visszamentében
minden kertbe benézett, hogy kedves leánya kívánságának eleget
tehessen; végre amint egy pusztán keresztül megy, meglát egy díszes
kertben egy gyönyörű fehér rózsát.</p>
<p>Azonnal megállott, kinyitotta a kert ajtaját, bement s
körülnézett; föltevén magában, hogy ha száz forintba fog is
kerülni, mégis magáévá teszi, de senkit sem látott az egész
kertben. Kiabált, de senki sem jött elébe. Bement az udvarra, egy
élőt sem látott; bemegy a kastélyba, ott szebbnél-szebb szobák
voltak, de egy lélek sem mutatta magát. Végre – miután már mindent
megjárt volna – visszament a kertbe s eltökéllé magában a rózsát
leszakasztani.</p>
<p>E rózsa a kert közepén szép szigeten volt, hova híd vezetett.
Keresztülment a hídon, leszakasztotta a rózsát, azonban alig tett
egy lépést, már nyomában volt egy rút, zöld disznó s torkonragadta
az embert, számot kért tőle, hogy merészelte azt cselekedni? Ez
eleget szabadkozott s elbeszélte leánya kívánságát, de ez nem
tágított addig, míg az úr esküvel meg nem igérte, hogy legkedvesebb
leányát neki adja.</p>
<p>Hazajöttekor leányai elébe szaladtak, kivált akit legjobban
szeretett. Az atya nagy búsan elbeszélte leányainak az esetet, de a
legifjabb igen bátorította atyját s vígasztalta, hogy örömest
váltja meg atyja életét s mindjárt kezdett útra készülni.
<span class="pagenum"><a name="Page_226" id=
"Page_226">-226-</a></span></p>
<p>A megszabott napon, a kijelelt órában hatlovas hintó jött el
érte. Elbúcsúzott tehát szomorkodó szüleitől s mert vele senkinek
sem volt szabad menni, útnak indult.</p>
<p>Mikor a kastélyhoz értek, már setét volt; amint leszállott, a
kastély ajtai megnyíltak előtte, de egy lelket sem látott. A
konyhában a pecsenyék magoktól forgolódtak és különféle ételek
főződtek és sültek. Onnan a szobák különféle irányban megnyíltak s
drága eszközökkel voltak ékesítve: de sehol senki.</p>
<p>Az ebédlőbe ment s ott az asztal magától megterítkezett s csak
egy személyre volt terítve és a legjobb ételek jöttek egymás után.
A leány igen szomorkodott s eleinte nem is mert hozzányulni, de
végre nekibátorodván, evett.</p>
<p>Vacsora után az ételek lassankint kimentek, az asztal
leszedődött s a másik szobában egy ágy elbontódott. Sokáig
sírdogált a leány, de végtére lefeküdt s elaludt.</p>
<p>Reggel fölkelt, a reggeli már készen várta és minden szolgálatja
megvolt. Reggeli után a kertbe ment sétálni, hol az egész napot
töltötte s ott különféle virágokkal mulatta magát. Semmiben sem
látott hiányt, csak azon sopánkodott, hogy az Isten bármilyen
eleven állatot látatna már vele. Miután egy kicsit megszokott volna
s magányosságát dalolgatással valamennyire felvídámította, egy este
vacsora előtt azt látja, hogy két személyre van terítve.
<span class="pagenum"><a name="Page_227" id=
"Page_227">-227-</a></span></p>
<p>Erre eleinte igen megijedt, de végre azt gondolta magában, hogy
nem bánja, bárki jön is, csak jöjjön valami élő.</p>
<p>Végre, midőn a vacsora ott termett az asztalon, egy rút zöld
disznó jelent meg s melléje ült, vele kezdett enni.</p>
<p>Végre megszokta a leány a zöld disznót, nem irtózott tőle. De
az, mihelyt megvacsorált, vagy megebédelt, mindjárt eltűnt és soha
egy szót sem szólott hozzá.</p>
<p>Azon gondolkozott egyszer a leány, hogy igen szeretné szülőit
meglátogatni, mert már másfél éve nem látta őket.</p>
<p>Másnap egy czédulára azt találta írva:</p>
<p>»Nem szabad hazamenned, mert rólam megfelejtkeznél.«</p>
<p>A leány megesküdött, hogy sohasem felejtkezik meg róla.</p>
<p>Adott tehát a zöld disznó egy gyűrűt és egy tükröt az útra.</p>
<p>A gyűrűt meghagyta neki, hogy mindig az ujján hordozza és
senkinek oda ne adja, mert ha az ujjáról leveszi, azonnal
megfelejtkezik róla. Ha pedig a tükörbe belenéz, meg fogja őt
látni, hogy mit csinál, hogy folynak dolgai. Amint felkészült,
ismét az udvaron várta a hatlovas hintó, felült azonnal és
elindult.</p>
<p>Hazaérkezvén, szülei és testvérei alig ismerték meg s már régen
holtnak tartották; elbeszélte ezután <span class="pagenum"><a name=
"Page_228" id="Page_228">-228-</a></span> történetét, megmutatta a
gyűrűt és a tükröt. Testvéreinek nagyon megtetszett a tükör, kérték
tőle pár napra, de ő sehogy sem akarta odaadni nekik.</p>
<p>Testvérei azután éjjel elvitték tőle s ujjukon hordták, s ekként
egészen megfelejtkezett az állatról. Igy folytak hetek hetek
után.</p>
<p>Végre megjelent neki álmában összeroncsolt testtel az állat,
segedelmet kért tőle.</p>
<p>Mihelyest felébredt, azonnal elvette testvéreitől a gyűrűt,
tűkört; belenézett a tűkörbe s meglátta az ő kedves állatját
szétnyarádva (= elájulva) saját vérében fetrengeni. Azonnal
megérkezett a hatlovas kocsi, felült és sehol sem álltak meg, csak
a kastélynál. Leszállt a kocsiról, bejárta mind a huszonnégy sor
szobát, de sehol sem találta őt; végre a kriptályba ment, ott
találta széthúzva, elnyaradva.</p>
<p>Ráborult, sírt, addig nem is ment el tőle, míg éjjel tizenkét
órakor a föld megrázkódott s a zöld disznóból szép herczegúrfi
támadt. Attól a pillanattól fogva az egész udvar tele volt
állatokkal és cselédekkel s az elátkozott herczegúrfi
megszabadításáért hálául szabadítóját kérte meg feleségül.</p>
<p>Elhívta a leány szülőit is, nagy lakodalmat laktak, boldogul
éltek sokáig s ha meg nem haltak, most is élnek.</p>
<p class="center">(Ipolyi A. gyüjteményében 110. sz. Nyitravölgy.)
<span class="pagenum"><a name="Page_229" id=
"Page_229">-229-</a></span></p>
<h3>35. A csikó.</h3>
<p>Egy király ment hazafelé. Szomjas volt, inni akart a forrásból,
de orronfogta valami és csak úgy eresztette el, hogy előbb
megigérte, hogy neki adja, amit nem tud otthon.</p>
<p>Mikor hazaért, látta, hogy gyermeke született. Elkezdett
szomorkodni. Évek mulva jött a csikó, nyerítésére minden zár
megnyílt.</p>
<p>Kétszer más lányt adtak a csikónak, (mint a 37. sz. mesében), de
hasztalanul, harmadszor azután a lányukat vitte egy szép rétre. A
királylánytól is kérdezte a csikó; mit csinálna ő ebből a szép
rétből?</p>
<p>– Királyi kertet – mond a lány, miről megismerte, levitte a föld
alá, forráson keresztül átkozott palotába jöttek.</p>
<p>A csikó itt egy tükört adott neki, melyben megláthatja, mi
történik az egész világon. Amint éjszaka fekszik a lány,
észreveszi, hogy valaki melléje fekszik; de mozdulni nem mer, mert
egy hang azt kiáltja:</p>
<p>– Herczegasszony, meg ne mozdulj, kard van közöttünk!</p>
<p>Igy volt ez egy darabig; de a harmadik éjen már nem tarthatta
meg, a tükörbe tekintett, erre látja, hogy a csikócska fekszik
mellette. Ez megrettenve jelenti, hogy most addig el lesz átkozva,
<span class="pagenum"><a name="Page_230" id=
"Page_230">-230-</a></span> míg a réten körmeivel ki nem kapar egy
aranylakatot és tizenkét kulcsot.</p>
<p>Véres kézzel rátalál végre, kinyitja s lejön egy rétre, hol egy
Boszorkány három lova legel, ő elveszi az egyiknek a kalapját és
csókolja. Mire háromszor megcsókolta (a lovat), királyfi válik mind
a háromból s kérik, hogy válasszon közülök; ő a kalap nélkül valót
választja, ez által meg van szabadítva az átoktól.</p>
<p>A gyásszal bevont, atyja városába mennek zene s öröm közt.</p>
<p class="center">(Ipolyi A. gyüjteményében 31. sz. Ipolyi A.
gyüjt. Ipolyság.)</p>
<h3>36. A csikócska.</h3>
<p class="center">(Az előző sz. változata.)</p>
<p>Hol volt, hol nem volt, hetedhétországon is túl volt egy király
és egy királyné, ezek nagyon kívántak magoknak egy gyermeket, de az
Isten nem akart nekik adni sokáig; egyszer azonban kiütött a
hétesztendős háború, a királynak el kelle menni és még odavolt,
szült a királyné egy leánygyermeket, efelől a király mit sem
tudott. Vége lett a háborúnak, a király hazafelé indult; útközben
igen kezde szomjazni.</p>
<p>Éppen egy réten ment keresztül, mely igen nagy erdőséggel volt
körülvéve, megpillantott egy forrást és sietve küldé inasát, hozna
neki egy pohárral a tiszta vízből; de ez visszajött víz nélkül,
mondván: <span class="pagenum"><a name="Page_231" id=
"Page_231">-231-</a></span></p>
<p>– Uram, király, nékem nem lehet meríteni, egy láthatatlan valami
nem engedi ezt meg!</p>
<p>A kocsist is elküdte a király, de ez is azt mondta, amit az
inas; ekkor a király megharagudott, kiszállt és maga ment vízért.
Odaért, elkezdte merítgetni, de sehogy sem ment; ekkor letérdepelt
és fejét a forrásba hajtva, kezdett inni, de valami hirtelen
megkapta az orrát s rémülten kérdé a király:</p>
<p>– Ki vagy, mi vagy? Ereszd el az orromat! Mit kívánsz tőlem?</p>
<p>– Én – válaszolt a valami – addig nem eresztelek, míg azt el nem
igéred, ami felől nem tudsz, amivel odahaza várnak!</p>
<p>Gondolá a király, hogy talán néhány százezer forint és megigérte
neki azt, ami felől nem tud.</p>
<p>– Holnap ilyenkor eljövök érte.</p>
<p>E szavakkal elbocsájtá a király orrát, ez pedig hazafelé
sietett.</p>
<p>A kapuk megnyíltak és íme! a királyné hét éves, gyönyörűséges
leányával jött a király elé.</p>
<p>– Oh, kedves, egyetlen, szép gyermekem! – kiált fel a király;
elszomorodott, elbeszélte a királynénak, mi történt vele.</p>
<p>Egyszer csak lódobogás hallik, egy nagy prüsszentésre minden
ajtó és kapu megnyílt, bejött egy tátos, a királyné a hátára tette
a juhászleánykát saját gyermeke helyett, a csikó pedig az orrát
megfintorította és elment vele. <span class="pagenum"><a name=
"Page_232" id="Page_232">-232-</a></span></p>
<p>Midőn a nagy rétre értek, a forráshoz, letette a csikócska, a
leányka leült, ő pedig a fejét az ölébe tette s kérdé tőle:</p>
<p>– Ha te igaz herczegasszony vagy, mondd meg te nekem, mit
csinálnál te ebből a szép rétből és erdőből?</p>
<p>– Ej, de szép ez a rét, de jó volna itt az én apámnak juhokat
őrizni!</p>
<p>– Hát a te apád olyan herczeg, hogy juhokat őriz? Elmehetsz
Isten hírével, holnap elmegyek egy másik herczegasszonyért!</p>
<p>Szomorú szívvel várta a királypár a másnapot. Ekkor a
kovácsleányt adták neki; ekkor is nagyot fintorított az orrával és
elnyargalt. A forráshoz értek, fejét a lány ölébe tette a
csikócska:</p>
<p>– Ha igaz herczegasszony vagy, mondd te meg nekem, mivé tennéd
ezt a szép erdőséget és réteket, ha birtokodban volna?</p>
<p>– Óh, de szép ez az erdő! De jó volna itt az apámnak szenet
égetni!</p>
<p>– Nincs rád szükségem!</p>
<p>Most volt csak nagy sírás-rívás. Megjött a tátos, mikor a hátára
tették a szép herczegasszonyt, fejét a földig meghajtotta. A
herczegasszonynak pedig az édesanyja, a királyné, imádságoskönyvet
adott, mondván:</p>
<p>– Ha szerencsétlen leszel, csak ebből imádkozzál és segítve lesz
bajodon. <span class="pagenum"><a name="Page_233" id=
"Page_233">-233-</a></span></p>
<p>Azután gyűrűt adott neki egy szép kővel:</p>
<p>– Ha valamit nem fogsz tudni és setétségben leszel, csak ebbe
tekints és mindenben felvilágosodol.</p>
<p>A csikó elnyargalt a leánnyal, az egész várost fekete posztóval
vonták be s minden zenét kitiltottak az országból. A szép réten ült
a herczegasszony, a csikócska fejét az ölében tartva,
beszélgettek:</p>
<p>– Ha ez a szép tájék, ez a szép forrás a te vagyonod volna, –
kérdé a csikócska – mit csinálnál belőle?</p>
<p>– Én – úgymond – nagy kertet alakítanék és erre a helyre egy
szép filegóriát!</p>
<p>– Ez már igaz herczegi ízlés! – mondá a csikócska és felkapta,
beugrott vele a forrásba, ott pedig nagy vaskapuk nyíltak meg;
sok-sok vaslépcsőkön keresztül, egy tekervényes úton a föld alatt
egy gyönyörűséges nagy vár elé értek, hol bevezeté a termekbe,
melyek arannyal és ezüsttel dúsan valának ékesítve. Minden, ami
csak örömre és kényelemre szolgálhat, megvolt.</p>
<p>– Ezzel mindennel te parancsolsz, ez mind a tied, – szólt a
táltos – én gyakran meglátogatlak!</p>
<p>Itt láthatatlan kéz hozott az asztalra minden ennivalót,
megvetette az ágyat. Mikor lefeküdt s elaludt, egyszer csak érez
valamit feléje közeledni, mire felébredt, az a valami e szavakat
mondá:</p>
<p>– Herczegasszony, meg ne mozdulj, kard van <span class=
"pagenum"><a name="Page_234" id="Page_234">-234-</a></span>
miköztünk! – És a herczegasszony meg nem mozdult.</p>
<p>Igy multak a napok, hetek, hónapok és évek, de az éjjeli vendég
sohasem maradt ki. Történt egyszer, mikor a herczegasszony
apróságait rendezgeté, a gyűrűcske kezébe jött, melyet édesanyja
adott neki búcsúzáskor, nagy örömmel felkiálta:</p>
<p>– Te majd felvilágosítasz engem, általad meglátom az éjjeli
vendégemet! – és kebelébe gyugta a gyűrücskét.</p>
<p>Este, midőn lefeküdt, feje alá tette azt és mikor a valami
mondá:</p>
<p>– Herczegasszony, meg ne mozdulj, kard van miköztünk!</p>
<p>Ekkor kihúzta a gyűrűt a feje alól, beletekintett a kőbe és egy,
szép, fiatal ember feküdt mellette.</p>
<p>Ijedve felugrott a herczegasszony, mire a fiatal ember azt
mondá:</p>
<p>– Szerencsétlen, te, mit cselekedtél? Csak ma éjjel tűrtél volna
békével és mind kiszabadultunk volna; de most magadat száz évre,
bennünket pedig örökre elkárhoztattál; ez a hetedik évnek utolsó
éjszakája volt, most ütött volna a szabadulás órája, de így
mindennek vége! – s ezzel eltűnt.</p>
<p>Másnap reggel nagyon szomorú volt a herczegasszony, a kedves
csikócskája is az volt, min nem kevéssé csodálkozott s kérdezte,
miért oly szomorú? <span class="pagenum"><a name="Page_235" id=
"Page_235">-235-</a></span></p>
<p>– Mi a bajod?</p>
<p>– Talán az, ami a tied!</p>
<p>Ekkor tudta a szép herczegasszony, hogy miben áll a dolog.</p>
<p>– Óh, mondd meg, hogy miáltal szabadíthatlak meg?</p>
<p>– Van egy mód, de te azt meg nem teheted, mert fel kellene
menned azon a tekervényes úton, amerre jöttünk!</p>
<p>– Felmegyek!</p>
<p>– Ha felmégy a forráshoz, ott egy kert van és egy filegória,
amint te mondottad, a kert előtt oly föld van, mely száz év óta
egyszer sem volt ásva, ezt kell neked ásni és pedig a körmöddel
mindaddig, míg egy csomó kulcs nem jön a kezedbe. Azután a kulcsok
egyikével nyisd meg a kertajtót, ott találsz tizenegy csikót és egy
vén kanczát, a legszélső csikónak kapd le a kalapját, azután fuss
vele, de hátra ne tekints, míg a kertből kint nem leszel; ezzel
megszabadíthatsz!</p>
<p>– Megteszem, megteszem, képes vagyok megtenni!</p>
<p>Úgyis lett.</p>
<p>Mikor nagynehezen felért a forráshoz, addig ásott a körmeivel,
míg a kulcsot meg nem találta, azután bement a kertbe, onnan a
filegóriába, lekapta a legszélsőnek a kalapját, jól meghúzta az
orrát: <span class="pagenum"><a name="Page_236" id=
"Page_236">-236-</a></span></p>
<p>– Ez – úgymond – azért van, mert atyámnak is meghúztad az
orrát!</p>
<p>Vissza sem nézett, hanem futott kifelé, a kert előtt
megpihent.</p>
<p>– Óh, szegény csikóm, úgy meghúztam az orrát, most sajnálom!</p>
<p>Ezeket mondva, megcsókolta a kalapot; e csókra mintha minden
megmozdult volna a föld alatt, oly rezgés támadt.</p>
<p>Másodszor és harmadszor is megcsókolta a kalapot, talán
ijedtében, erre a föld alól kibukott egy, nagy vár, kapui
megnyíltak, tizenegy, gyönyörű fiatal ember és egy asszonyság a
herczegasszony lábához borult:</p>
<p>– Szabadítónk vagy, – mond az asszonyság – mi hatalmas
királyherczegek voltunk, de egy gonosz Tündér mindenestől, várastól
együtt elátkozott, meghagyva, hogy addig meg ne szabadulhassunk,
míg királyvérből származó ártatlan leány ily módon meg nem szabadít
bennünket. Választhatsz fiaimból!</p>
<p>A királyleány azt választotta, amelyiknek nem volt kalapja, mert
az volt az ő csikócskája.</p>
<p>Ezután elmentek a leány atyjához, az ország még fekete posztóval
volt bevonva. Elbeszélte atyjának, mint járt; volt aztán erre oly
lagzi, hogy még a kutya is fánkot evett.</p>
<p class="center">(Ipolyi A. gyüjteményében 128. sz.) <span class=
"pagenum"><a name="Page_237" id="Page_237">-237-</a></span></p>
<h3>37. Elátkozott királyfi.</h3>
<p class="center">(A 35. sz. változata.)</p>
<p>Egy király vadászott s mivel nem volt pohara, lehajlott egy
gyönyörű tájon egy patak fölé vizet inni s midőn inni akarna,
valami a vízben megfogta az orrát s nem akarta kérésére sem
elbocsájtani, míg ez meg nem igéré, hogy leányát neki adja
feleségül. Hazament s búslakodott feleségével együtt, egyszersmind
cselt gondoltak ki akképen, hogy a juhász szép leányát öltöztetik
fel s adják oda, ha kéretni jönnek leányukat. Egy idő mulva csak
megjelenik egyszerre az udvaron egy paripa s elnyeríti magát, mi
annak volt a jele, hogy a király leányát akarja. A királypár
levezeti nagy sírások közt az ékes juhászleányt s felültetik a
paripára. Ez száguld vele egész addig a helyig, hol a király volt,
itt letette és tudakozta tőle, mint tetszik neki a táj?</p>
<p>– Óh, gyönyörű, – mond a juhászleány – mily szép legelők! Mily
jó volna itt atyámnak a juhokat legeltetni?!</p>
<p>De ezzel elárulta magát, hogy nem királyleány. A paripa ismét a
király udvarába rohant. Ekkor hasonló csellel a kovács leányát
adták neki, ki azáltal árulta el magát, mert a patak mellett levő
erdőséget dicsérte s mondá:</p>
<p>– Mily jó volna ebből atyámnak szenet égetni!</p>
<p>Harmadszor is elment a paripa a király udvarába, ekkor már a
királyleányt adták neki. Mikor tudakolta a paripa, mint tetszik
neki a táj? <span class="pagenum"><a name="Page_238" id=
"Page_238">-238-</a></span></p>
<p>– Jól – felelé, – mily jó volna itt atyámnak várakat
építeni!</p>
<p>Miután a paripa ezáltal megtudta, hogy ez a király leánya,
megrázta magát s deli férfiúvá lett s egyszersmind szép partok, a
parton vár emelkedett fel, mely mindennel el volt látva, mi
kényelemhez, pompához tartozik. Ekkor elmentek a királyszülőkhöz,
kik igen megörülének a jó kimenetelen; a férj pedig, ki el volt
átkozva s paripává átalakítva, fel lett mentve az átok alól.</p>
<p class="center">(Ipolyi A. gyüjteményében 20. sz. Pajor István
gyüjt. Nyék.)</p>
<h3>38. Kígyó Jancsi.</h3>
<p>Volt egy faluban egy gazdag házaspár, nem volt gyermekök, nagyon
kívántak magoknak egy gyermeket, annyira, hogy az asszony ily
szavakra fakadt egykor:</p>
<p>– Óh, bárcsak már fiam, vagy leányom, vagy ha nem, akárminő
csúcsó-mászó állatgyermekem volna!</p>
<p>Nemsokára szült egy kigyót, ki az ő nagy csodálkozására beszélni
is tudott. Nagyon szerette az anya kígyógyermekét, kit is Kígyó
Jancsinak nevezett az egész falu.</p>
<p>Kígyó Jancsi tizenöt éves lett, felmászott egy nagy diófára s
ott fütyürészett; kérdi őt édesanyja:</p>
<p>– Kígyó Jancsi fiam, miért fütyürészel?</p>
<p>– Én – úgymond – házasodni akarok! <span class=
"pagenum"><a name="Page_239" id="Page_239">-239-</a></span></p>
<p>– És kit akarsz, fiam?</p>
<p>– A szomszédasszony lányát, Örzsikét. Hát menj, anyám, kérd meg
menyednek!</p>
<p>Ment az anya, odaadták Örzsikét. Amint a gyűrűváltásnak kellett
volna lenni, tudniillik nagy ebéd volt, mindnyájan leültek az
asztalhoz. Kígyó Jancsi az asztal alá bujt és Örzsikének az ölébe
tette a fejét, de ez jól megütötte a kanállal és elrugta
magától.</p>
<p>Midőn már a menyegző is meg lett volna, lefeküdt Kígyó Jancsi a
menyasszonyához és úgy megcsípte, hogy ez nagyot halt.</p>
<p>Másnap reggel korán fütyürészett Kígyó Jancsi; kérdi anyja:</p>
<p>– Mit fütyürészel?</p>
<p>– Én – úgymond – házasodni akarok.</p>
<p>– És kit?</p>
<p>– A bírónak a leányát.</p>
<p>Elment az anyja megkérni bíró Julist, meg is kapta.</p>
<p>Jancsi, amint az asztalnál ennének, Julis ölébe tette a fejét,
de Julis jól megütötte kanállal a fejét és elrugta; másnap halva
feküdt bíró Julis Jancsi mellett!</p>
<p>Jancsi megint fütyürészelt.</p>
<p>– Ugyan mit fütyürészel, Jancsi?</p>
<p>– Én – mond – házasodni akarok! A legszebb leányt akarom a
faluban! <span class="pagenum"><a name="Page_240" id=
"Page_240">-240-</a></span></p>
<p>– Ugyan ki adna most neked feleséget, mikor kettőt megöltél
már?</p>
<p>– Kérje meg anyám a legszebb lányt, mert ha nem, hát
agyoncsapom!</p>
<p>Elment az anyja megkérni a falu legszebb leányát; a leány szülői
nagyon ellenkeztek; de Mariska azt mondta, hogy elmegy Kígyó
Jancsihoz.</p>
<p>Megvolt a gyűrűváltás, az ebéd alatt Kígyó Jancsi az asztal alá
bujt és Mariskának az ölébe tette a fejét, ez pedig egy kanállal
neki adott enni, a másikkal maga tett a szájába és szépen
megsimogatá; este Kígyó Jancsihoz feküdt; reggel felkelt anyósának
nagy örömére.</p>
<p>Úgy éltek ők hét hónapig, egyszer kérdi anyósa a menyét:</p>
<p>– Ugyan, Mariska, te olyan szép vagy, hogy szeretheted ezt az én
kígyó fiamat?</p>
<p>– Ah, – mond a menyecske – hogyne szeretném, mikor ő csak nappal
ily csúf állat, éjjelre pedig mindig gyönyörűséges ember; ekkor a
kígyó bőrét a feje alá teszi és reggel ismét belemegy.</p>
<p>Csodálkozott az anya azon, amit hallott.</p>
<p>– Tudod mit, Mariska, holnap befütöm a kemenczét és te lassan
kihúzod a feje alól a bőrt, mikor ő aludni fog és én elégetem, ő
pedig nappal is oly szép lesz, mint éjjel.</p>
<p>Úgy is tettek. Amint Jancsi reggel felkel, hát a kígyóbőr nincs
a feje alatt, akkor azt mondá: <span class="pagenum"><a name=
"Page_241" id="Page_241">-241-</a></span></p>
<p>– Átkozott légy Mariska ezért a tettedért! Most sem éjjelre, sem
nappalra nem lesz szép férjed!</p>
<p>Most ujját egy gombostűvel megszúrta s a vért fehér ingébe
törülte és azt mondá:</p>
<p>– Ez a vérfolt addig marad az ingben, még csak te ki nem
mosod!</p>
<p>Ekkor háromszor megölelte Mariskát, mindjárt három vasabronccsal
volt körülabroncsolva.</p>
<p>– Ez – úgymond – addig le nem ugrik rólad, míg én ismét
háromszor meg nem csókollak!</p>
<p>Ezzel eltűnt, Mariska sírt és Mariska elindult férjét
keresni.</p>
<p>Ment, mendegélt, elért egy kis házacskát, ott lakott a Nap, bent
egy öreg anyóka ült.</p>
<p>– Óh, mondd, édes leányom, hogy jöttél ide, mikor erre még a
madár sem száll?</p>
<p>Mariska nagy bizodalommal elbeszélt mindent az öreg
anyókának.</p>
<p>– Várd be – mond az öreg – a fiamat, talán az fog valamit a
férjedről tudni.</p>
<p>Hazajött a Nap, de nem tudott semmit Mariska férjéről:</p>
<p>– Talán – úgy mond – a Hold fog tudni felőle!</p>
<p>– Itt van az aranyguzsaly – mond az öreg anyóka – ezzel
segíthetsz magadon!</p>
<p>Elment a Holdhoz, ott kapott egy aranyorsót és aranylent, ezek a
Szélhez utasították. Hazajött <span class="pagenum"><a name=
"Page_242" id="Page_242">-242-</a></span> a Szél, Mariska kérdi,
nem tudna-e valamit az ő férjéről?</p>
<p>– De tudok, éppen most ott fújtam, lakodalmat tart egy
herczegasszonnyal.</p>
<p>Odament Mariska és szolgálónak kínálkozott; mivel sok volt a
dolog, befogadták.</p>
<p>Egyszer kiült a ház elébe és ott fonyt, látván ezt a
herczegasszony, kérdezte tőle, mi az ára az aranyguzsalynak,
orsónak és lennek? ő megszeretné venni.</p>
<p>– Mind odaadom, – mond Mariska – ha három éjjel hágy a férjével
egy szobában aludni!</p>
<p>A herczegasszony egy kissé gondolkozott s majd a guzsalyra, majd
az aranyra nézett, azután mondá magában:</p>
<p>– Várj, majd megcsallak! – és megengedé neki.</p>
<p>Éjjel eleget rángatá Mariska Kígyó Jancsit:</p>
<p>– Ébredj fel, kincsem, csókolj meg, fáj az abroncs rajtam!</p>
<p>De Jancsi nem ébredt fel, mert álomitalt kapott.</p>
<p>Másnap mosták a cselédek a fehérruhát, közötte volt az ing,
melyben a vérpecsét volt, melyet ki nem moshattak. Meglátta ezt
Mariska, azt mondta:</p>
<p>– Majd kimosom én!</p>
<p>És csakugyan, egyszer megdörgölte, kiment belőle a folt.</p>
<p>Nagy csodálkozással bevitte a herczegasszony az inget Kígyó
Jancsinak megmutatni. <span class="pagenum"><a name="Page_243" id=
"Page_243">-243-</a></span></p>
<p>– Nézd, fiam, – úgymond – ebből az ingből sehogyan sem lehetett
a vért kimosni és egy csodálatos asszony kimosta!</p>
<p>– Hol van az az asszony? – mond Kígyó Jancsi – akarom látni!</p>
<p>Ekkor elbeszélt a herczegasszony mindent, hogy akar vele egy
szobában aludni.</p>
<p>– No, – mond Kígyó Jancsi – hagyjátok őt még ezen a két éjszakán
a szobámban aludni!</p>
<p>Ismét ott hált, de este Jancsi álomitalt ivott, tehát nem ébredt
fel; másnap észrevette Jancsi, hogy miért aludt az éjjel és az
italt nem itta ki.</p>
<p>Éjjel, amint bejött Mariska, Jancsi felugrott az ágyból,
megölelte és háromszor megcsókolta; újra nagy lakodalmat tartottak
és ha meg nem haltak, most is élnek; a herczegné pedig kárpótlásul
az aranyguzsalyt, orsót, lent és motollát kapta.</p>
<p class="center">(Ipolyi A. gyüjteményében 39. sz. Hont v.
megye.)</p>
<h3>39. Szőrös kezek.</h3>
<p>Volt a világon egy szegény embernek egy nagyon szép leánya és
egy tehene. A leány egyszer a tehenet elhajtotta az erdő szélére
legelni; azonban elaludt s mikor fölébredt, a tehén már nem volt
ott. A leány nagyon megijedt és elindult az erdőbe a tehenet
keresni.</p>
<p>Bolyongott ide s tova, egész míg csak rá nem <span class=
"pagenum"><a name="Page_244" id="Page_244">-244-</a></span>
esteledett; ekkor egy házhoz ért, amelynek kapuja nyitva volt és
azon bement.</p>
<p>Egész a házba ment és egyik szobából a másikba nyitott anélkül,
hogy valakivel találkozott volna. Igy szobából szobába menve,
eljutott a tizenkettedik szoba ajtajáig, de amint ebbe be akart
nyitni, az egész ház sötét lett, úgy, hogy nem láthatott
semmit.</p>
<p>Kevés idő mulva egyes szókat hallott:</p>
<p>– Mosogass… főzz… teríts!</p>
<p>Azután sürgést-forgást, tányérzörgést; de semmit sem látott.
Egyszer a szobába jött két Szőrös kéz, csupán kéz, más semmi sem
volt látható. Ez a két kéz elkezdett teríteni és igen-igen sokat
terített. Azután hordtak fel az asztalra különbnél-különb ételeket,
de mind csak a Szőrös kezek.</p>
<p>Mikor minden az asztalon volt, hát még rettenetes sok Szőrös kéz
jött be és az asztalnál helyet foglalt. A leányt a legelső helyre
ültették. Mikor vége volt az evésnek, a Szőrös kezek mind a leányra
rohantak és elkezdték ütni; lefektették a földre s ott verték.
Mikor már jól eldöngették, letették az ágyra és otthagyták, mire a
leány elaludt.</p>
<p>Reggel amint fölébredt, hát a legpompásabb szobában látta magát;
minden nagyon gyönyörű volt. Egyszer bejön egy szobaleány s
megszólítja:</p>
<p>– Nagyságos kisasszony, parancsol-e valamit?</p>
<p>Ő szabadkozott, hogy ő csak szegény leány, de nem ért semmit, a
szolgáló szép ruhát hozott s felöltöztette. Majd gróffiú jött be s
kérte meg a leányt <span class="pagenum"><a name="Page_245" id=
"Page_245">-245-</a></span> feleségül, háladatosságból, mivel az
egész ház el volt átkozva s ő váltotta meg.</p>
<p>A leány hozzáment, az emberek visszanyerték előbbi
alakjokat.</p>
<p>Megtörtént a lakodalom s boldogságban éltek.</p>
<p class="center">(Ipolyi A. gyüjteményében 518. sz.)</p>
<h3>40. Az Ördög szerető.</h3>
<p>Volt egy szegény asszony, volt neki egy leánya, ez a leány
naponkint a fonyóba járván, irígy szemmel nézte, hogy a többi
leányokat a szeretőjük kísérik haza s csak őt nem kíséri senki.
Többször mondta barátnéi előtt, hogy nem bánná már, ha az Ördög is,
csak lenne már egyszer valami szeretője.</p>
<p>Egy nap, mikor hazajött, egy szarvas Fekete ember kísérte haza.
A leány ezen nagyon megijedt, s mindennap hazakísérte azután az a
Fekete ember.</p>
<p>Tanácskozott tehát több öreg asszonnyal s azt a tanácsot kapta,
hogy szerezzen hétéves leányka fonalából s ha a Fekete embert ki
fogja kísérni az ajtón, kösse a lábára s a gombolyagot vesse az
udvar közepére.</p>
<p>Meg is tette a leány, de azt tapasztalta, hogy a fonál nem volt
elegendő, mert a Fekete ember egyenesen a temetőbe, onnan a pokolba
ment.</p>
<p>Megtudván tehát a leány, hogy Ördöggel van dolga, nem ment többé
a fonyóba, hanem becsukta <span class="pagenum"><a name="Page_246"
id="Page_246">-246-</a></span> az ajtót s ablakot, otthon várta be,
hogy mi fog vele történni.</p>
<p>Éjjel tizenkét órakor zörgést hall az ablakon:</p>
<p>– Nyisd ki az ajtót!</p>
<p>– Nem nyitom én!</p>
<p>– Ha nem nyitod, meghal az apád!</p>
<p>Következő nap már halva találta az apját.</p>
<p>Másnap éjjel ismét eljött az Ördög az ablakra zörgetni:</p>
<p>– Nyisd ki az ajtót!</p>
<p>A leány megint csak azt felelte:</p>
<p>– Nem nyitom én!</p>
<p>– Ha nem nyitod, meghal az anyád!</p>
<p>Következő nap az anyját találta halva.</p>
<p>Harmadnap ismét megjelent az Ördög:</p>
<p>– Nyisd ki az ajtót!</p>
<p>– Nem nyitom én!</p>
<p>– Ha nem nyitod, meghalsz te!</p>
<p>Korán reggel a leány elhívta a szomszédjait, végrendeletet tett
s megmondotta nekik, hogy ő meghal s ha el fogják temetni, ne
vigyék sem az ablakon, sem az ajtón ki, hanem a küszöb alatt lyukat
ássanak s arra vigyék, de ne a temetőbe; hanem a mezőre, hol sírját
szentelt krétával megjelöljék.</p>
<p>Kívánsága teljesedett; egy hét mulva sírjából nagyon szép rózsa
nyőlt ki, mely szagával az egész tájékot elárasztotta s messze
földről odacsábította az embereket, de senkinek sem hagyta magát
leszakajtani, lemetszeni. <span class="pagenum"><a name="Page_247"
id="Page_247">-247-</a></span></p>
<p>Történt, hogy egy úr arra ment, lovakat változtatott, a rózsa
szaga megütötte az orrát s magáévá akarta tenni a rózsát, elküldte
tehát a kocsisát, hogy szakajtsa le, de hasztalan volt a kocsis
fáradsága. Azután elküldte az inasát, ki hasonlóképen járt.</p>
<p>Elment tehát maga, neki a legnagyobb készséggel le hagyta magát
szakajtani; kalapjára téve hazavitte s pohárba tette. Az egész
ebédlő tele volt a szagával. Az ebédlő ebéd után be volt zárva s
mégis elveszett a délről megmaradt külömbféle drága, czukros étel
és senki sem tudta, hova.</p>
<p>Másnap az inas benyitván az ajtót, látta a történteket, azonnal
bejelentette az urának, ki nem akarván hinni a dolgot, az inasra
gyanakodott. Elhatározta tehát, hogy az éjjel az ebédlőben fognak
aludni az inassal. Különféle drága süteményekkel megterítették az
asztalt, lefeküdtek.</p>
<p>Az úrra azonnal álom jött s elaludt, csak az inas maradt ébren.
Éjszaka tizenkét órakor kijött a pohárból a rózsa, szép hölggyé
változott; ekkor az inas felköltötte az urat, ki tüstént
odaszaladt, megfogta a hölgyet s el nem bocsájtotta.</p>
<p>Azután kígyóvá s különféle állatokká változott, melyek csípték,
harapták, mindazonáltal az úr semmiképen sem akarta elbocsájtani.
Utoljára, mikor látta, hogy semmiképen sem szabadulhat, szép
leánnyá változott.</p>
<p>Ezután a leány elbeszélte történetét s panaszkodott, hogy
szerencsétlen, mert még a szoba küszöbén <span class=
"pagenum"><a name="Page_248" id="Page_248">-248-</a></span> sem
léphet keresztül, fél az Ördög elragadásától. Az úr biztatván őt,
hogy azért lehet a felesége, ki sem kell mennie a szobájából; mibe
beleegyezett.</p>
<p>Következett a lakodalom, melyet a férfi rokonai pompával akartak
megülni, a leány nem akart belenyugodni, de kényszerítették és így
mikor az esküvés után hazafelé mentek, egyszerre egy sötét felhő
kerekedett fölöttük, melyből az Ördög előjött s mindenik
szemeláttára a herczegnét elrepítette; mert herczeggel esküdött
meg. Az Ördög elkezdte korholni őt, hogy már tizenkét vassarut,
ugyanannyi buzogányt elszaggatott s mégsem találhatta meg.</p>
<p>Volt egy másik Ördög is, aki magáévá akarta tenni a leányt,
veszekedtek is; de a pokolban az Ördögök feje neki adta a leányt,
csakhogy ezalatt az idő alatt a herczeg szolgái megtalálták a
leányt s visszahozták.</p>
<p>Azóta, ha meg nem haltak, most is boldogul élnek a
herczeggel.</p>
<p class="center">(Ipolyi A. gyüjteményében 149. sz.)</p>
<h3>41. Szép Karolina és a lólábú katona.</h3>
<p class="center">(Az előző sz. változata.)</p>
<p>Volt egyszer a világon egy szegény ember meg egy szegény
asszony, aztán annak a szegény asszonynak született egy gyönyörű
szép leánya, olyan szép volt, hogy a világon szépségre nem volt
neki párja. Sokáig gondolkoztak, hogy minek kereszteljék?
<span class="pagenum"><a name="Page_249" id=
"Page_249">-249-</a></span> míg végre azt határozták, hogy olyan
nagyon szép volt, Szép Karolinának keresztelik.</p>
<p>Mikor azután felnyőlt Karolina, elvette a királyfi. Sokáig
éltek, éldegéltek boldogul; de egyszer jött ám a levél, hogy a
királyfinak háborúba kell menni. Elment azután nagynehezen a
király, Szép Karolina magában maradt, félt nagyon; kiállította a
cselédjeit a kapuba, megparancsolta nekik, hogy senkit be ne
bocsájsanak, hanem ha valaki oda akar menni, egy jőjjön be közülök
s kérdje meg tőle, hogy bejöhet-e?</p>
<p>Kevés idő mulva jön be egy cseléd s mondja, hogy egy katonatiszt
akarja meglátogatni Szép Karolinát, bebocsájthatja-e?</p>
<p>– Bejöhet! – mond Szép Karolina.</p>
<p>Bemegy azután s leülteti Szép Karolina maga mellé; beszélgetnek
sokáig, hát egyszer elejti gombolyag pamutját, látja, hogy a katona
már felvette, de azt is látja, hogy a katonának lólába van. Kötne
tovább, de a pamut íznyikre volt eltépve. Azzal elveszi tőle a
lólábú katona s megy hazafelé; Szép Karolina meg megy utána.</p>
<p>A lólábú katona bemegy egy házhoz, Szép Karolina látja az
ajtóhasadékon, hogy a pamutot a lólábú katona kerekes rokkán fonja
össze. Azzal hazamegy Szép Karolina.</p>
<p>Másnap megy hozzá a lólábú katona és kérdi Szép Karolinától,
hogy mit látott tegnap? Azt mondja: <span class="pagenum"><a name=
"Page_250" id="Page_250">-250-</a></span></p>
<p>– Nem láttam én semmit.</p>
<p>– No, – azt mondja – meghal apád!</p>
<p>Másnap jött a levél Szép Karolinához, hogy meghalt az apja.</p>
<p>Ismét megy hozzá a lólábú katona s kérdi:</p>
<p>– Mit láttál tegnapelőtt?</p>
<p>– Nem láttam én semmit.</p>
<p>– No, meghal anyád.</p>
<p>Másnap meghalt az anyja.</p>
<p>Ismét megy hozzá a lólábú katona s kérdi:</p>
<p>– Mit láttál ekkor és ekkor?</p>
<p>Azt mondja:</p>
<p>– Nem láttam én semmit.</p>
<p>– No, meghal urad.</p>
<p>Másnap meghalt a férje.</p>
<p>Ismét megy hozzá a lólábú katona s kérdi:</p>
<p>– Mit láttál ekkor és ekkor?</p>
<p>Azt mondja:</p>
<p>– Nem láttam én semmit.</p>
<p>– No, meghalsz magad.</p>
<p>Megmondta a cselédeknek Szép Karolina, hogy ha ő meghal, neki se
ne harangozzanak, se ne mondják senkinek sem, hogy meghalt, hanem a
kéményen gyugják ki s a ház háta megett gödröt ássanak neki s abba
temessék.</p>
<p>Meghalt Szép Karolina s a cselédek úgy tettek, amint
megparancsolta.</p>
<p>Odamegy másnap a lólábú katona, kérdi a cselédektől:
<span class="pagenum"><a name="Page_251" id=
"Page_251">-251-</a></span></p>
<p>– Hol van Szép Karolina?</p>
<p>Ők nem tudják. Kérdi az ajtóféltől:</p>
<p>– Itt vitték ki Szép Karolinát?</p>
<p>Mondja az ajtófél:</p>
<p>– Itt nem vitték.</p>
<p>Felmegy a toronyba, kérdi a harangozótól:</p>
<p>– Harangoztál Szép Karolinának?</p>
<p>– Én nem harangoztam.</p>
<p>Kimegy a temetőbe, kérdi a kaputól:</p>
<p>– Itt vitték be Szép Karolinát?</p>
<p>– Itt nem vitték.</p>
<p>Kérdi egy sírtól:</p>
<p>– Ide temették Szép Karolinát?</p>
<p>– Ide nem temették.</p>
<p>Kevés idő mulva ott, abban a gödörben, ahova Szép Karolinát
temették, egy gyönyörű szép bazsarózsa termett s egy királyfi ott
kocsikázott el, meglátta a bazsarózsát, mondta az inasának, hogy
szakajtsa le. De hiába törte, húzta az inas, nem tudta
leszakajtani; a kocsis is próbálta, de nem boldogult vele semmire;
utoljára maga ment a királyfi s alighogy odaért, lehajlott
előtte.</p>
<p>Hazavitte s az ablakba a tükör mellé pohár vízbe beletette.</p>
<p>Egyszer egy este vacsorált a királyfi és sok sütemény maradt az
asztalon; de reggel, amint felkelt, semmit sem talált, erősen
gondolkozott: vajjon ki ehette meg? Eljött az este, a királyfi még
drágább süteményeket készíttetett s otthagyta az <span class=
"pagenum"><a name="Page_252" id="Page_252">-252-</a></span>
asztalon, de megparancsolta az inasának, hogy lesse ki, ki eszi
meg?</p>
<p>Hanem az inas úgy elaludt, hogy reggelig fel sem ébredt. Másnap
a király még drágább süteményeket készíttetett s azt mondta, hogy
meglesi maga.</p>
<p>Hát látja éjféltájban, hogy a bazsarózsából kijön egy szép
kisasszony, a tükörnél előbb megfésülködik, azután odamegy az
asztalhoz s enni kezd. Odasettenkedik a királyfi, megöleli s így
többé nem mehetett vissza a rózsába. A királyfi elvette s igen nagy
lakodalmat csaptak.</p>
<p>Hét esztendő mulva két aranyhajú gyermeke lett Szép Karolinának,
vitte két bába keresztelni, aztán hátég Szép Karolina is
elment.</p>
<p>Hát meglátja a templomban, hogy ott ül a lólábú katona; nagyon
megijedt Szép Karolina s amint kijöttek a templomból,
összetalálkozott vele s mondja a lólábú katona:</p>
<p>– Köszönd, hogy ez a két gyermeked van, mert különben nem
kerültél volna ki körmeim közül, hanem most elmehetsz!</p>
<p>Örült Szép Karolina, hogy megmenekülhetett, hazament s annak
örömére olyan nagy keresztelőt csaptak, hogy még most is lakják, ha
meg nem haltak.</p>
<p class="center">(Ipolyi A. gyüjteményében 39. sz. Székely Károly
gyüjt. Mezőtur.) <span class="pagenum"><a name="Page_253" id=
"Page_253">-253-</a></span></p>
<h3>42. Halottidézés.</h3>
<p>Egy leánynak azt javasolták, hogyha sok mátkára akar szert
tenni, menjen a temetőbe s főzzön halálfejet. Ez megszerezvén,
estére föltette egy vasfazékba s főzte. Minél jobban közeledett az
éjféli tizenkét óra, annál jobban hitt valakit (a halálfej) a
vasfazékban, mondván:</p>
<p>– Jere, jere!</p>
<p>Tizenkét óra után egyszerre erős koczogás után felszólalt valaki
az ajtónál, mondván:</p>
<p>– Tenyerem, talpam, mátkám, szép lány, nyisd ki az ajtót!</p>
<p>A leány pedig felelt reá:</p>
<p>– Nem nyitom, még nekem egy láda szép ruhát nem hozol!</p>
<p>Ismét egy kis vártatva, miután a láda ruha a kürtőből lezuhant
volna, megjelent és az előbb mondottat ismételte.</p>
<p>A leány most egy láda aranypénzt kívánt. Ezt is meghozván, ismét
kérte az ajtó felnyitását; de a leány három ágyravaló dunnát kért.
Harmadszor is meghozta, amit kért, ezután beeresztette a leány,
kivel fejében kerestetett s elaludt. A leány a holt koponyájától
megijedvén, a faluba szaladt s egy házba ment, hol mécs világított,
itt egy kiterített holtat találván, a kályha megé bújt. Minthogy
pedig az ajtót becsukta maga után, a holt nem jöhetett be, azért
kívülről kiáltott: <span class="pagenum"><a name="Page_254" id=
"Page_254">-254-</a></span></p>
<p>– Holt, holtnak nyisd ki az ajtót!</p>
<p>Mire a kiterített az egyik lábát lebocsájtotta; másodszor is
kiabált, ekkor a kiterített a másik lábát bocsájtotta le; mikor
harmadszor kiabált, a kiterített fölemelkedvén, bebocsájtotta.
Meglátván a leányt, vitte magával a temetőbe s be is viszi a sírba,
ha a kakas meg nem szólal; de megszólalt, mert a holtak órájának
vége volt. Erre a leány megszabadult, a pénzen házat vett magának s
gazdag özvegy maradt.</p>
<p class="center">(Ipolyi A. gyüjteményében 146. sz. Nyitra.)</p>
<h3>43. Hamm! téged is megeszlek.</h3>
<p>Volt egy szegény embernek három leánya, egyik fonyt, másik
varrt, harmadik ült a kályha mögött és tollat fosztott. Azt mondja
az atya legöregebb leányának:</p>
<p>– Eredj, melegíts vizet a lábomnak!</p>
<p>– Biz’ én nem megyek, – mond a leány – addig egy orsót
lefonyok.</p>
<p>– Hozzál te! – fordul a középsőhöz.</p>
<p>– Óh, én nem megyek, addig egy inget megvarrok.</p>
<p>– Hát menj te, édesleányom! – szólt a legkisebbhez, ki a kályha
háta megett tollat fosztott.</p>
<p>– Én elmegyek – mond a leányka, – de előbb elmegyek a
kocsmárosnéhoz tüzet kérni. <span class="pagenum"><a name=
"Page_255" id="Page_255">-255-</a></span></p>
<p>Ment és előtalált egy Lovagot, fehér lovon ment, fehérbe volt
öltözve és egy fehér kutya szaladt utána, ez volt a Halál, ez azt
mondá:</p>
<p>– Beköszönj!</p>
<p>Ment tovább, ismét előtalált egy Lovagot, vörös lovon, vörösbe
volt öltözve és egy vörös kutya szaladt utána, ez azt mondá:</p>
<p>– Ne köszönj be!</p>
<p>Ez volt a Vörösláng.</p>
<p>Ment tovább, előtalált egy Lovagot, kék lovon, kékbe volt
öltözve, kék kutya szaladt utána, ez azt mondá:</p>
<p>– Beköszönj!</p>
<p>Ez volt a Kékláng.</p>
<p>Ment tovább, jött egy Lovag fekete lovon, fekete kutya szaladt
utána, ez azt mondá:</p>
<p>– Ne köszönj be!</p>
<p>Ez volt az Ördög.</p>
<p>Most nem tudta a leány, mit csináljon, beköszönjön-e vagy ne?
Utoljára mégis beköszönt, a vén kocsmárosné Boszorkány volt.</p>
<p>– Szerencséd, hogy beköszöntél, másként felfaltalak volna, ne
tűz!</p>
<p>Hazament, mindent megtett, behozta a vizet és kezdte apja lábát
mosni.</p>
<p>– Óh, apám, de sárga a kend lába!</p>
<p>– Sárga biz’ az, fijam, sok temetőt összejártam már!</p>
<p>– Óh, apám, de sárga a kend keze! <span class="pagenum"><a name=
"Page_256" id="Page_256">-256-</a></span></p>
<p>– Sárga biz’ az, fijam, sokat dolgoztam én azzal!</p>
<p>– Óh, apám, de sárga a kend foga!</p>
<p>– Sárga biz’ az, édeslányom, sokat felfaltam én azzal; hamm!
téged is felfallak! – s elnyelte a leányt.</p>
<p class="center">(Ipolyi A. gyüjteményében 44. sz.).</p>
<h3>44. A bosszús farkas.</h3>
<p>Egy kis leány öreganyjának mindig ételt hordott s egy napon egy
farkassal találkozott, ki kért tőle ételt, de a leány nem adott.
Másnapon ismét nem adott, harmadikon sem. A farkas kikérdezte a
leányt, hol lakik az öreg anyó? s azt kitudván, gyorsan odafutott s
az öreg anyót megölte, húsát a kéménybe akasztotta, vérét egy
korsóban az ajtó megé tette, maga pedig az ágyba feküdt.</p>
<p>Midőn a kis leány eljött, mondá:</p>
<p>– Kedves leányom, tudom, hogy éhes vagy, azért menj, a kéményben
van hús és szalonna, vágj le onnan!</p>
<p>Amint a kis leány a kéménybe ment, hallá a hústól:</p>
<p>– Ne vágj énbelőlem, én vagyok öreganyádnak a húsa!</p>
<p>A kis leány először, másodszor leszaladt, de harmadszor semmit
sem gondolt vele s a húsból kenyérrel evett. <span class=
"pagenum"><a name="Page_257" id="Page_257">-257-</a></span></p>
<p>Későbben kérdé a farkas:</p>
<p>– Szomjas vagy-e, leányom?</p>
<p>– Az ám! – felelt a kis leány.</p>
<p>– Ott van az ajtó megett a korsó bor.</p>
<p>Odamegy a leány, azt mondja a vér:</p>
<p>– Ne is bánts engemet, én vagyok az öreganyád vére!</p>
<p>De a leány ivott. Öreganyjához akart feküdni, pedig ott a farkas
volt, azt mondta:</p>
<p>– Öreganyám, mitől olyan szőrös a kend lába?</p>
<p>– Azért, fijam, mert sokat járok; a kezem pedig azért szőrös,
mert sokat dolgozom.</p>
<p>– Öreganyám, miért olyan nagy a szája?</p>
<p>– Azért, fijam, mert én sok embert ettem ám meg s mivel te nekem
három napig nem adtál enni, téged is megeszlek!</p>
<p>S mint másokkal, a kis leánnyal is így tett.</p>
<p class="center">(Ipolyi A. gyüjteményében 399. sz. Wéber Károly
gyüjt. Szeged).</p>
<h3>45. Egyék, igyék komámasszony.</h3>
<p>Volt egyszer egy szegény ember és egy szegény asszony. Szegények
voltak, csak a gyermekeknek nem voltak szűkében, mert már ép annyi
gyermekök volt, mint ahány lyuk van a rostán, mikor újra egy kis
gyermekök született. Már az egész falu keresztkomájok volt s nem
akadt a falujokban, aki újra elvállalta volna a komaságot.
<span class="pagenum"><a name="Page_258" id=
"Page_258">-258-</a></span></p>
<p>Elindult hát a szegény ember a szomszéd faluba komát keresni.
Útjában találkozott egy asszonnyal, aki elvállalta a komaságot a
szegény ember örömére s visszatért vele a keresztelőre.</p>
<p>Néhány esztendő mulva, mikor a keresztfiú megnövekedett,
meglátogatta a szegény embert a komaasszonya s kérte, hogy
látogassák meg őt is. Sok kérés után el is indultak, magokkal
vitték a legkisebb fiút.</p>
<p>Mikor mentek, az úton nagyon sok csontot találtak, a felesége
vissza akart térni:</p>
<p>– Térjünk vissza, lelkem, nézd, ezek itt embercsontok!</p>
<p>– Mit gondolsz? – mondja az ember – hisz’ ezek csak
lócsontok!</p>
<p>Tovább mentek, akkor meg sok emberkoponyát találtak, mire az
asszony még erősebben fogta, hogy térjenek vissza, de az ura
elhitette vele, hogy itt régen temető volt.</p>
<p>Végre elértek a komaasszonyhoz. Mikor a pitarba bementek, a sok
kanál a konyhán tánczolt, de amint meglátták az idegeneket, azonnal
a kanáltartóba ugráltak vissza; a kemenczében nagy tűz égett.
Bementek a szobába, a Komájok nagyon szívesen fogadta őket, de a
szegény asszony az ijedségtől alig tudott megállani, mert a
komaasszonya éppen akkor csapta fel az öléből a nyakára a
fejét.</p>
<p>Komájok kiment a szobából és a kis gyermeket is kihívta, kit az
égő kemenczébe vetett. Nemsokára <span class="pagenum"><a name=
"Page_259" id="Page_259">-259-</a></span> vacsorát hoztak be,
emberhúsból és vérből állott. Azonnal hozzáfogott a háziasszony a
kínáláshoz; az ember evett is belőle, de az asszony egy harapást
sem akart enni.</p>
<p>– Egyék, igyék, komámasszony!</p>
<p>– Nem eszem, nem iszom, komámasszony!</p>
<p>– Miért nem eszik, nem iszik, komámasszony?</p>
<p>– Azért nem eszem, nem iszom, komámasszony, mert mikor jöttünk,
az úton sok embercsontot találtunk!</p>
<p>– Lócsontok voltak azok.</p>
<p>Ezzel nyugtatá a gazda vendégét. Újra hozzáfogott a
kínálgatáshoz, mikor az asszony a kanalak tánczát és az égő
kemenczét hozta fel okul, hogy miért nem eszik. Gazdája ugyan azt
mondá, hogy a kanalak számára bált rendezett, azért tánczolnak, a
kemenczében kenyeret sütnek; de semmit sem használt, (csak kínálta
az asszony):</p>
<p>– Egyék, igyék, komámasszony!</p>
<p>– Nem eszem, nem iszom, komámasszony!</p>
<p>– Miért nem eszik, nem iszik, komámasszony?</p>
<p>– Azért nem eszem, nem iszom, komámasszony, mert mikor
benyitottuk az ajtót, komámasszony az ölében tartotta a maga
fejét!</p>
<p>– Hamm! téged is bekaplak, mint a fiadat, ha finyáskodsz! – mond
a Boszorkány s elnyelte előbb az asszonyt, azután az urát is.</p>
<p class="center">(Ipolyi A. gyüjteményében 21. sz. Szeremley
József gyüjt. Gelej, Borsod vármegye). <span class=
"pagenum"><a name="Page_260" id="Page_260">-260-</a></span></p>
<h3>46. Kató néni és a pap.</h3>
<p>Egyszer volt, hol volt, hol nem volt, talán nem is igaz volt,
túl az Óperenciás-tengeren volt egy falu, abban lakott egy öreg
Boszorkány: Kató néni.</p>
<p>A pap, kihez bejáratos volt, mindig mondta neki:</p>
<p>– Ugyan, Kató néni, tanítson kend engem egy kis öregírásra!
Tudom, hogy tud kend, mert az egész faluban azt beszélik, hogy
mikor a tehén véres tejet ad s az asszonyok az ingeket fejszefokkal
megverik, másnap mindig össze van a kend feje törve, tehát kend
Boszorkány.</p>
<p>Kató néni nem állhatta már a sok sürgetést, megigérte s pénteken
éjszaka 12 órakor kopogtatott a tiszteletes ablakán.</p>
<p>A pap egy kevéssé gondolkozván, hogy a felesége észre ne vegye,
mezítláb egy ingben-gatyában kiment s Kató néni hátára vevén, ráült
a piszkafára és e szavakkal: »Hipp, hopp! ott legyek, ahol akarok!«
szélszárnyra kelve, repült a levegőn keresztül a fák teteje felett
egy nagy sárga rezidencziáig, ott a papot az ajtófél mellé
támasztotta, maga bement a mulatságba. A királynő: Zsémbes Panni
kérdezte Kató nénitől, hogy ki az az ember az ajtófélen? S Kató
néni feleletére, hogy most akarja magát a Boszorkányok közé
bevétetni, a királynő felállt és az új vendéget embercsontokból
<span class="pagenum"><a name="Page_261" id=
"Page_261">-261-</a></span> s koporsódeszkából készült mesterséges
asztalhoz ültetvén, elébe tette az emberkoponyából készült
kalamárist, egy aranypennát s egy fekete könyvet s parancsolta,
hogy írja bele a nevét. A pap megijedt s e szavakat írta bele:</p>
<p>– Jaj Istenem!</p>
<p>A Boszorkányok elolvasták az Isten nevét, a papot jól
megverték.</p>
<p>A pap imádkozva a megtartásért, azon vette magát észre, hogy a
vár eltűnt, ő egy fa tetejében maradt s a kalamáris a kezében
aranypohárrá vált.</p>
<p>Nagynehezen azután a fáról leszállván, az Óperenciás-tengert
átúszta s miután három vagy négy napi fáradság után éhen-szomjan
egy folyó partjára ért, meglátta a kutyafejű tatárok királyát ott
sétálni.</p>
<p>A király meglátván ezt a magas kalapú embert, magához hívatta s
kérdezte tőle, hogy miféle ember? Tud-e magyarul? A pap azt felelte
reá, hogy tudok! Mi a királynak nagyon megtetszett s megfogadta a
fiai mellé instruktornak.</p>
<p>A pap, amint meglátta a királynét, mindjárt ráismert, hogy ez az
az asszony, aki neki a nagy fekete könyvet adta; a királyné is
megismerte őt, de egyik sem mert szólani.</p>
<p>Egyszer a király megalázván magát, bement az instruktor
szobájába s ott megismerte az aranypoharat, kérdezte, hogy hol
vette? Ez az ő felesége pohara?! <span class="pagenum"><a name=
"Page_262" id="Page_262">-262-</a></span></p>
<p>– Felséges uram, engedjen meg most, délben az asztalnál az egész
dolgot elbeszélem, s úgy történt.</p>
<p>A király megharagudván, feleségét néggyé vágatta s a vár
szegletére akasztatta. A papot megjutalmazván, hogy fijait magyarul
megtanította, hazaküldte; de már ekkor családja kihalt s nemsokára
neki is vége lett. Kató nénit a király parancsából megégették.</p>
<p>Ha a pohárt a király meg nem ismerte volna, az én mesém is
tovább tartott volna.</p>
<p class="center">(Ipolyi A. gyüjteményében 10. sz. Katona Endre
gyüjt.)</p>
<h3>47. A Boszorkány és a vadász.</h3>
<p>Volt egyszer egy igen jámbor szívű, de nem nagyon vagyonos
uraságnak egy messze terjedő, rengeteg erdő szélén majorja, melyben
leginkább jó fejősteheneket és juhokat tartott. Az uraság a
majortól nem messzire lakott.</p>
<p>Egyszer elkezdett fogyni a tehenek és juhok teje s így a
szegények nem kaptak ingyen tejet, amiért megátkozták a megrontót
és az átok fogott is. Aki megrontotta, kitanult Babonás asszony
volt, ennek volt egy leánya, aki szinte meg akarta tanulni ezt a
mesterséget, kérte anyját, hogy tanítsa meg reá. Anyja hallgatott,
de leánya nem szünt meg rimánkodni.</p>
<p>– Ne tanuld te ezt meg, nem boldogság ez, hanem kárhozat! Ha
azonban velem együtt el akarsz <span class="pagenum"><a name=
"Page_263" id="Page_263">-263-</a></span> kárhozni, ám lásd, de még
egyszer mondom, ne kívánd e lélekölő dolgot tudni!</p>
<p>A leány ezen megütközött s félt.</p>
<p>Ezután az anyja meghalt anélkül, hogy leányát megtanította volna
e mesterségre.</p>
<p>Évek multával egy vadász vetődött az erdőbe, vadászata közben
ritka vadra akadt, de sehogy sem ejthette el. Este, amint hazafelé
ment a vadászatról, sírást hall, mintha asszony sírna. Gondolkozik
a vadász, felkeresse-e a szerencsétlent?</p>
<p>Amint a major felé néz, lát egy asszonyalakot, kezét
összekulcsolva sírni.</p>
<p>– Dicsérjük a Jézust, szülém! – mond a vadász – Mi a baja, hogy
oly keservesen sír?</p>
<p>– Jó, aki teheti! – mormogá a Vén, beesett szemű, kormos,
ráncozképű asszony.</p>
<p>– Mi lélek hozott ide, erre a borzasztó helyre, honnét még a
madár is elröpül!</p>
<p>– Vadászni jöttem, hallottam jajgatásodat, azért jöttem
erre.</p>
<p>– Távozz e rém helyről!</p>
<p>– Nem megyek!</p>
<p>– Ha oly bátorszívű vagy, állj amoda a vastörzsű fa mellé s
nézd, mi történik velem!</p>
<p>Már tizenegyre volt éjfél előtt s mégsem látott semmit, már únni
kezdte a várakozást, mikor zörrenést hall s néz jobbra-balra,
egyszer megpillantja a zörgést okozó alakokat, feketék voltak azok,
mint <span class="pagenum"><a name="Page_264" id=
"Page_264">-264-</a></span> a korom s egyenesen a Vénasszonynak
tartottak. Mikor közelebb jöttek, még inkább meggyőződtek, hogy
ezek Ördögök, mert farkuk, szarvuk, lólábuk volt, sőt egyikük
kutyafejű és oly szőrös volt, mint a medve.</p>
<p>A magukkal hozott nagy üstöt, bárdokat, tőkefát, szurkot s
tűzrevalót lehányták a földre, s míg az egyik tüzet rakott, a másik
az üstöt tette reá, a harmadik szurkot vetett bele, kettő pedig
megragadta a Vén szülét, tőkére tette, bárdokkal apróra vagdalta s
a szurokba vetette, azután háromfertály tizenkettőig főzte. Majd
másik kettő felkapta az üstöt s tartalmát a földre öntötte, a darab
húsokat felszedve belőlük embert formált, egy harmadik belefujt s
ismét a Vénasszony állott elő.</p>
<p>Szürkületkor azután hozzáment a vadász.</p>
<p>– Bátor ember vagy, – mond a Vénszüle – áldjon meg az Isten,
rajtam segítettél. Hajdan e helyen major volt, a major gazdája
eltartotta a szegényeket, de én megrontottam a jószágait, ezért a
szegénység megátkozott s így kilenczvenkilenc évre lett szabva
büntetésem; hanem hogy végignézted kínzatásomat, a hátralevő
tizenkilencz esztendő szenvedésétől megszabadítottál; az Isten
áldjon meg! Mondd el mindenkinek, hogy senki se bántsa a másét.</p>
<p class="center">(Ipolyi A. gyüjteményében 286. sz. gyüjt. Deák
János, Kecskemét.) <span class="pagenum"><a name="Page_265" id=
"Page_265">-265-</a></span></p>
<h3>48. Turánka.</h3>
<p>Hol volt, hol nem volt, volt a világon egy király, ki sétálni
menvén, egy asszonnyal találkozott, ki leányát verte, kitől
kérdezte:</p>
<p>– Miért üti?</p>
<p>Azt felelte, hogy minden kendert fel akar fonyni.</p>
<p>– No, – mond a királyfi – én elveszem! és elvette.</p>
<p>Háborúba menvén, azt hagyta meg nejének, hogy szobavászont egy
hét alatt megfonjon! A királyné búsulva ment a templomba, hogy mit
tegyen? Kérdé egy vén banyától, kivel megegyezett, hogy a banya
megfonja a kendert, amiért a királyné ha a nevét ki nem találja,
övé lesz a kender.</p>
<p>A királyné öccse egy hegy előtt menvén, hallotta, mikor
énekelték:</p>
<p>– Fonyunk, fonyunk királynénak, majd a mijenk lesz, nevem ki nem
találja, pedig csak e név: Turánka.</p>
<p>A fiú elmondá nénjének, ki azután a banya nevét kitalálta; miért
is bosszúból a ház tetejét a banya elvitte; de a királyné férje
hazajövetelére megkészítette s ezentúl boldogul éltek.</p>
<p class="center">(Ipolyi A. gyüjteményében 464. számú gyüjt. Wéber
Károly Szeged.) <span class="pagenum"><a name="Page_266" id=
"Page_266">-266-</a></span></p>
<h3>49. Incsulka.</h3>
<p>Hol volt, hol nem volt, volt a világon egy király, annak volt
három leánya, minduntalan kérték atyjokat, hogy őket sétálni
eressze el; végre megengedte: a királykisasszonyok sétálni mentek.
Estére – mert eltévedtek – egy Ördöngős-vénasszonyhoz tértek be
szállásra.</p>
<p>A gonosz asszony a királyleányok feje felé lapátot, szénvonót és
seprőt rakott, hogy saját leányaitól – mert neki is volt három –
megkülönböztethesse s hajnalban a jelek után fejöktől
megfoszthassa.</p>
<p>De Incsulka, ki a királylányokat sétálás közben mindig szemmel
tartotta, felköltvén őket, hazafelé indult, a lapátot, szénvonót,
seprőt az Ördöngős-vénasszony leányai fejök fölé tette.</p>
<p>Az Ördöngős-vénasszony a jelek szerint a leányai fejét vagdosta
le.</p>
<p>Mikor tévedését észrevette, utána szaladt Incsulkának, utána
kiabált:</p>
<p>– Ucczu, ucczu vasgereblye, majd elérjük Incsulkát, majd
meggerebenezzük! – s utána vágta a vasgerebent.</p>
<p>Mikor hazaérkeztek, a legöregebbik királyleány felment az
atyjához s azt mondta:</p>
<p>– Édesatyám! Van annak az Ördöngős-vénasszonynak a kertjében egy
aranyvessző, ha akarná Incsulka, elhozhatná. <span class=
"pagenum"><a name="Page_267" id="Page_267">-267-</a></span></p>
<p>Incsulkát elküldte a király az aranyvesszőért, el is hozta; de
majd a hátába repült a vasgereben.</p>
<p>Ezután felment a második leány.</p>
<p>– Édesatyám! Van annak az Ördöngős-vénasszonynak a kertjében egy
arany káposztafeje, ha akarná Incsulka, elhozhatná.</p>
<p>Incsulkát elküldte a király az aranykáposztafejért, el is hozta,
megint utána repült a vasgereben.</p>
<p>Felment a harmadik leány is.</p>
<p>– Édesatyám! Van annak az Ördöngős-vénasszonynak a szobájában
egy ékesszavú madara aranykaliczkában, ha akarná Incsulka,
elhozhatná. Incsulkát elküldte a király az ékesszavú,
aranykaliczkás madárért. Ekkor Incsulka zsákban hájat vitt s mikor
a kutya ugatott, adott neki hájat:</p>
<p>– Ne ugassál, kis kutyám! hájat adok.</p>
<p>Míg a kutya a hájat ette, addig az ékesszavú, aranykaliczkás
madárral továbbállt; de megint majd póruljárt; mert a vasgereben
utána repült.</p>
<p>– Uczcu, ucczu vasgereblye! majd elérjük Incsulkát, majd
meggerebenyezzük! – biztatással.</p>
<p>Végre a három leány kérésére Incsulkának megparancsolta a
király, hogy az Ördöngős-vénasszony ujján levő aranygyűrűt hozza
el.</p>
<p>Incsulka vett egy egész zsák hájat, a kis kutyát jóltartotta
hájjal, bement a szobába s a Boszorkány ujjáról húzta le a gyűrűt;
de ez felébredt, megkapta Incsulka kezét s mondta: <span class=
"pagenum"><a name="Page_268" id="Page_268">-268-</a></span></p>
<p>– Ejh, gonosz Incsulka! megfosztottál három szép leányomtól,
aranyvesszőmtől, aranyfej káposztámtól, arany kaliczkámtól, ékes,
kis madaramtól, most megfogtalak!</p>
<p>Előhívta szolgálóit, Incsulkát zsákba varrták, a kemenczét »úgy
fütötték, mint pokol«, hogy abba bevessék.</p>
<p>Míg a kemencze fült, addig Incsulka a kutyával egyezkedett:</p>
<p>– Rágd ki kis kutya a zsákot, háj van benne!</p>
<p>A kis kutya a zsákot kirágta, Incsulka a kutyát varrta a zsákba,
ő pedig az asztalon levő aranygyűrűvel eloldalt.</p>
<p>A kemenczét jól befűtötték, a zsákot belevetették, csak akkor
vették észre, hogy Incsulka megfosztotta őket a kutyától és
gyűrűtől, mikor a kutya sivalkodását hallották. Az
Ördöngős-vénasszony a haját tépve ment Incsulka után:</p>
<p>– Ejh, gonosz Incsulka! Megfosztottál három szépleányomtól,
aranyvesszőmtől, aranyfej káposztámtól, arany kaliczkámtól, ékes,
kis madaramtól, arany gyűrűmtől, szép kis kutyámtól; ucczu, ucczu
vasgereblye! majd elérjük Incsulkát, majd meggerebenezzük! – a
hátába vágván a gereblyét, Incsulka elillant.</p>
<p class="center">(Ipolyi A. gyüjteményében 405. sz. Debreczeni
János gyüjt. Szeged.) <span class="pagenum"><a name="Page_269" id=
"Page_269">-269-</a></span></p>
<h3>50. A királyleány és a tizenkét Óriás.</h3>
<p>Hol volt, hol nem volt, volt egy hétországi király, kinek
meghalt a felesége és úgy gondolkozott, hogy újra meg fog
házasodni, mivel a királyoknak sokáig nem szabad özvegyen lenniök.
Volt egy hétországi királyné, kinek az ura meghalt, úgy
gondolkozott a király, legjobb lesz ezt neki feleségül venni.</p>
<p>A királynak volt egy fia és egy eladó leánya, az özvegy
királynénak is volt egy eladó leánya. A király, hogy mentül előbb
megházasodhassék, levelet küldött az özvegy királynéhoz
megkérésképen. A királyné beleegyezett a házasságba, csakhamar
megtörtént a lakodalom.</p>
<p>Sok ideig boldogságban töltötték napjaikat, de a két leány, a
királyé és a királynéé haragban voltak egymással, mert a király
leánya nagyon szép volt, a királynéé csúnya. Nagyon sok herczeg,
gróf, király járt a házhoz és mind a király leányával kívánt
beszélgetni, szerelmeteskedni, mivel a király leánya nagyon szép
volt.</p>
<p>A királyné leánya látta, hogy őt igen kevéssé becsülik, gyakran
panaszkodott az anyjának és úgy gondolkoztak mind a ketten, hogy
legjobb lesz, ha elvesztik a király leányát.</p>
<p>Volt a király leányának egy igen kedves étele, úgy okoskodtak
tehát, hogy legjobb lesz, ha felállnak <span class=
"pagenum"><a name="Page_270" id="Page_270">-270-</a></span> az
asztaltól; a királyné leánya elkészítteti az ételt s megmérgezi,
úgy adja oda a király leányának, hogy haljon meg tőle.</p>
<p>Úgy is lett, elkészíttette az ételt, megmérgezte s
megparancsolta a szakácsoknak, hogy a világért se merjék
megkóstolni.</p>
<p>A király fia már iskolábajáró volt, egyszersmind táltos, ki
tudta testvérének veszedelmét, az iskolából előbb hazajött, mint
kellett volna. Mikor hazament, bement az istállóba, hol az ő táltos
paripája volt. Amint beért az istállóba, megszólalt a ló:</p>
<p>– Kedves gazdám, tudod-e, mi újság?</p>
<p>– Jól tudom, kedves lovam.</p>
<p>– Nohát vigyázz, hogy meg ne öljék a nénédet!</p>
<p>A királyfi felment atyjához, megcsókolta kezét, a király
ránézett fiára s kérdezte tőle:</p>
<p>– Mi bajod, hogy ily korán hazajöttél, még érted sem mentek?</p>
<p>– Rosszul érzem magam, azért jöttem haza.</p>
<p>Innen a királyfi bement testvérnénjéhez, megcsókolta s mondta
neki:</p>
<p>– Hallod-e, kedves néném, délben az ebédnél mindenféle ételből
ehetsz és mindenféle italból ihatsz, de mikor felállunk az
asztaltól, mostohaanyád a te kedves ételedet be fogja hozatni,
abból ne egyél, mert ha eszel, meg fogsz tőle halni!</p>
<p>A leány elneveté magát öccse beszédén, de mégis megkérdezé, hogy
hogyan tudja ő ezt?</p>
<p>– Próbáld meg, adjál a kis kutyádnak belőle, <span class=
"pagenum"><a name="Page_271" id="Page_271">-271-</a></span> ha az
meg nem fog dögleni, te sem halsz meg; de ha megdöglik, ne egyél
belőle!</p>
<p>Jött az ebéd ideje, mindnyájan leültek és ebédeltek, ebéd után a
királyné a leányhoz ment s mondta:</p>
<p>– Oh, szerelmes leányom! a te kedves ételedet elkészíttettem a
számodra és elfeledtem behozatni, hanem mindjárt behozatom.</p>
<p>Behozták az ételt, a királyné kínálta a leányt, de a leány
megfogadta öccse szavát, nem evett, miért a királyné méregbe jött s
kiment a szobából.</p>
<p>Ekkor a királykisasszony megétette a kis kutyáját az ételből, a
kutya tüstént megdöglött.</p>
<p>Ekkor a királyfi azt mondá a nénjének:</p>
<p>– Szedj össze magadnak annyi kincset, amennyivel holtig megéred
és bujdossál el a világba, mert itt elölnek, ha ezer lelked lesz
is!</p>
<p>Este azután lementek a kincses pinczébe és annyi kincset szedett
magának, amennyit elbírt; összeszedte a maga ruháját is és testvére
kíséretében kiment a városból s a városon kívül nagy síránkozások
között megváltak egymástól.</p>
<p>A leány ment, mendegélt egy nagy erdőben, a honnan két hétig ki
nem tudott menni; mindig erdőben kellett menni s már elfogyott az
eledele is és csak gyökerekkel s vad gyümölccsel táplálkozott s
már-már halálát is kívánta, mikor egyszer csak egy, nagy kastélyra
akadt, ahol tizenkét Óriás lakott. Amint az ajtóhoz ért, az ajtó
magától kinyílt, de egy lelket sem talált, mert az Óriások rabolni
<span class="pagenum"><a name="Page_272" id=
"Page_272">-272-</a></span> voltak. Bement a konyhába, itt szörnyű
nagy tüzet látott s tizenkét vasfazekat telve hússal körülötte
főlni. Ment beljebb, ismét egy ajtó nyílt meg előtte, tizenkét ágy
volt a szobában és egy arany oltár. A szoba nagyon szemetes volt, a
leány kiseperte. Amerre ment, az ajtók kinyíltak előtte, minden
volt, ami csak kellett, hozzáfogott főzni, az ételt megfőzte. Mikor
beesteledett, a leány csipkebokor háta mögé húzta magát, hogy ott
várja be az Óriásokat.</p>
<p>Amint az Óriások hazamentek, látták, hogy ki van seperve, meg
van főzve, mindjárt gondolták, hogy itt valakinek járni kellett,
mert ez magától meg nem történhetett; hozzáfogtak keresni. Nem
sokáig keresték, az Óriások feje csakhamar reátalált a bokor háta
megett; kihívta a leányt a bokrok közül s bevezették a szobába, hol
az Óriások feje kardot rántott társaival s hétszer megesküdtek az
Istenre és kardjokra az oltár előtt, hogy a leányt holtig nem
fogják elhagyni s aki a legkisebb rossz gondolattal lesz is a leány
iránt, mindjárt fejét veszik. Hozzáfogtak vacsorálni, vacsora után
szép ágyat csináltak a leánynak aranyból és gyémántból.</p>
<p>Másnap ismét kimentek az Óriások rabolni, ezalatt az öregkirály
kerestette már leányát; a királyfi mit sem akart testvéréről
szólani, a királyné pedig megijedt, összehívatta a Boszorkányokat,
kiknek ő volt a feje s kérdezősködött tőlök, hogy kitudódik-e
gonoszsága? Egy azt mondta, hogy ő tudja, hol van a leány, de oda
nem lehet menni; a királyné <span class="pagenum"><a name=
"Page_273" id="Page_273">-273-</a></span> sok kincset igért neki,
csak menjen oda és ölje meg. Mikor az Óriások rabolni voltak, a
vénasszony odament s nagyon kérte, hogy eressze be, de a leány nem
eresztette be, így vissza kellett neki menni a királynéhoz
jelenteni, hogy oda nem lehet bemenni. A királyné ismét
összehívatta a Boszorkányokat, hogy ki tudja módját keríteni, mint
lehetne a leányt megölni? A vénasszony azt mondta, ha oly gyűrűt ad
neki, amelyik megér egy országot, ő azt a gyűrűt megcsinálja
olyannak, hogyha azt a leány az ujjára teszi, mindjárt meghal.</p>
<p>A királyné megcsináltatta a gyűrűt, a vénasszony, mikor az
Óriások rabolni voltak, odavitte és az ablakon bedobta a gyűrűt. A
leány felvette az ujjára, az ujja megdagadt s a leány meghalt.</p>
<p>Este hazajönnek az Óriások, a leányt halva találják, hozzáfogtak
siratni. Azután tizenegy Óriás koporsót csinált neki, a legsűrűjébe
az erdőnek eltemették s temetés után mind a tizenketten kardjokba
ereszkedtek.</p>
<p>A királyfi jól tudta mindezt, mintha vadászni menne, elment arra
a helyre, hol a nénjét eltemették, vele ment a katonája is. Mikor a
helyhez közeledtek, nagy tüzet láttak, a világosság mellett
meglátták a tizenkét Óriást kardjokba dőlve és a koporsót, amelyben
a leány volt; a királyfi felrakatta a tizenkét Óriást és a koporsót
s elvitte atyjához.</p>
<p>Hazaérkezvén, atyja kérdezé, miért jött ily hamar haza?
<span class="pagenum"><a name="Page_274" id=
"Page_274">-274-</a></span></p>
<p>– Van már elég vadunk, nem szükséges több! Szeretnéd-e atyám a
leányodat halva látni?</p>
<p>Beviteté a koporsót a tizenkét Óriással együtt, mire a király
elájult.</p>
<p>– Szeretnéd-e őt még egyszer életben látni?</p>
<p>– Szeretném! – felelt a király – Erre a királyfi felült táltos
lovára s félóra mulva élesztő vizet hozott, megmosta a leányt s az
Óriásokat mindjárt feltámadtak.</p>
<p>– Lásd, atyám, ez a tizenkét vitéz felajánlotta életét
leányodért, mivel kívánod őket megjutalmazni?</p>
<p>A király leányát jutalmul az Óriások fejének adá, a többi pedig
az országából válaszhatott magának feleséget.</p>
<p>Az Óriások a lakodalom után odahagyták kastélyukat és kincseiket
a király udvarába szállították, hol most is élnek, ha meg nem
haltak.</p>
<p class="center">(Ipolyi A. gyüjteményében 7. sz. Tóth Lajos
gyüjt. Debreczen.)</p>
<h3>51. Mostoha királyfiakat gyilkoltat.</h3>
<p>Hol volt, hol nem volt, volt egy király mostoha feleségével s
két gyermekével s a mostohának egy gyermekével. A mostoha, mivel
saját gyermekét akarta királlyá tenni, mindenkép igyekezett a
királyfiakat elveszteni. Mivel tudta, hogy a király őt nagyon
szereti, mondá:</p>
<p>– Édes férjem, ha akarod, hogy épséges és <span class=
"pagenum"><a name="Page_275" id="Page_275">-275-</a></span>
egészséges maradjak, hagyd a két fiad máját megennem!</p>
<p>A király végre is felesége rimánkodásaira hallgatván, fiait
leölette, tüdejöket és májokat a mostoha megette, többi testöket
pedig elásatta az udvarban.</p>
<p>Ezen a helyen két arany almafa nyőlt, mire a király is büszke
volt és sok király irígyelte fájait. De a mostoha nem nézhetvén a
fákat, mondá férjének, hogy csináltasson belőlök két ágyat. A
király, ámbár szomoruan, ezt is megtevé.</p>
<p>Éjjel a király nyugodtan aludt, de a mostoha éppen nem úgy;
ébren lévén, hallotta a királytartó ágyat beszélni:</p>
<p>– Édestesvérem, de könnyű terhet hordok én, édesatyámat!</p>
<p>De a másik mondá:</p>
<p>– Annál nehezebb az enyém! mert én gyilkosomat hordom!</p>
<p>Másnap a mostoha az ágyakat összehordá s megégeté.</p>
<p>De egy szikrányi mind a két ágyból lepattant, miből azután
aranygyapjas kos lett, ezeket is megégettette a mostoha, de belőlök
egy-egy gyapjúszál ugrott ki, a szél a vízre vitte s ott két arany
kácsává változtak.</p>
<p>Onnan egy öreg anyó fogta ki őket, ekkor aranyhajú gyermekeké
váltak.</p>
<p>Az öreg anyó a palotába vitte őket, hol a gyermekek elbeszélték,
mint igyekezett a mostoha elveszteni <span class="pagenum"><a name=
"Page_276" id="Page_276">-276-</a></span> őket, ekkor a király a
mostohát a leányával együtt felnégyeltette s a két aranyhajú fiú
atyjával boldogul él.</p>
<p class="center">(Ipolyi A. gyüjteményében 395. sz. Véber Károly
gyüjt. Szeged.)</p>
<h3>52. A két árva királyfi.</h3>
<p>Hol volt, hol nem volt, volt egyszer egy király, volt annak a
királynak egy felesége meg két fija, az egyiket Miklósnak hívták, a
másikat Andrásnak. Meghalt az édesapjuk, árván maradtak.</p>
<p>Hát biz’ az ő édesanyjok, a királyné nem a legjobb anya volt,
nem szerette a fijait, a király halála után mindjárt kikergette a
szobáiból és a szakács gondviselésére bízta őket, így a fiúk
nagyobbrészt a konyhán sürgölődtek s gyakran belekotnyeleskedtek az
anyjoknak készített drága ételekbe. A szakács, aki különben
becsületes ember volt, nem állhatta ezt tovább, kapta, eljáratta
saját pénzén a gyermekeket az iskolába, mintha az övéi lettek
volna.</p>
<p>A gyermekek növekedtek, anyjok pedig napról-napra traktálódzott
s amint az év betelt, letette a gyászt s másik királyhoz készült
férjhez menni s már tartották is előre a nagy czéczót.</p>
<p>Egyszer a lakodalom előtt való nap éjszakáján azt álmodta a
királyné, hogyha a fiai madarának a szívét meg a máját megeszi,
nagyon szerencsés <span class="pagenum"><a name="Page_277" id=
"Page_277">-277-</a></span> lesz, mert a májától minden éjszaka egy
kendő arany és ezüst terem a feje alatt, a szívétől pedig
bizonyosan király lesz, aki megeszi. Kapta másnap reggel mindjárt
megparancsolta, hogy neki a királyfiuk sárgarigójának mindenét
szépen megsütve adják az asztalra másnap délre; különösen a máját
és a szívét el ne felejtsék, mert különben leütteti a szakács
fejét.</p>
<p>Egyszer úgy déltájban jön haza az iskolából a két fiú, amint a
sárgarigó meglátta őket, lerepült a Miklós vállára, de amint
bementek a szobába a királyfiak, a rigó kint maradt, megfogta a
szakács, kitekerte a nyakát, megkoppasztotta hamarjában s elkezdte
sütni. Azalatt a királyfiuk megtanulták a leczkéjöket, a konyhára
jöttek kuktákodni s ott szaglálódva járkáltak ide s tova.</p>
<p>Amint egyszer a szakács lehajol tűzrevalóért, Miklós odaugrik s
kikapja a madár máját és szívét, egyenesen befalja s azzal
térült-fordult mindegyik egyet s iszkiricz! ki a konyhából!</p>
<p>A szakács megy a sárgarigót nézni, hogy szépen pirul-e már? hát
látja, hogy nincs sem szíve, sem mája.</p>
<p>– No, ez így sehogy sem jól van, már ezt megint a két fiú közül
tette valamelyik; de már mindegy, nem tehetünk róla, majd segítünk
valahogy a bajon!</p>
<p>Kiment a szakács az udvarra, megfogott egy kis jérczét, kivette
a szívét és a máját, odatette a <span class="pagenum"><a name=
"Page_278" id="Page_278">-278-</a></span> rigó mellé. Ebédkor
felvitte az asszony elé, ki nagyon megörült neki s megette mindjárt
a máját és szívét, azután várta, hogy éjszaka terem-e a feje alatt
kendő ezüst és arany; de biz’ ott csak nem termett, amin szerfelett
megharagudott, magához rendelte a szakácsot s rátámadt, hogy őt
hogy’ merte megcsalni? Mert nem azt a szívet meg májat adta a rigó
húsa mellé, amelyiket kellett volna.</p>
<p>A szakács nagyon megijedt, térden állva mondta a királynénak,
hogy alkalmasint a királyfiak közül ette meg valamelyik; mert más
nem volt a konyhában.</p>
<p>– No, hát reád bízom, ölesd meg mind a kettőt s vedd ki belőlök,
mert még épen van bennök.</p>
<p>A szegény szakács hazament, megmondta, hogy mit kell tenni az
úrfiakkal. A kukta megfogta a két úrfit, kivitte az erdőre, hogy
majd megöli őket; de amint hozzá akar fogni, elkezd András
könyörögni s annyira könyörgött, hogy megkegyelmezett nekik; azután
leütött egy vadmalaczot, kivette a szivét és máját, hazavitte, a
királyné megette, de csak nem termett az ő feje alatt sem arany,
sem ezüst; ezért megfogatta a kuktát, megölette és lovasokat
küldött mindenfelé, hogy fogják meg a királyfiakat, de hasztalanul,
mert azok már kint voltak az ország határából.</p>
<p>Amint mendegéltek, azt mondja egyszer András Miklósnak:</p>
<p>– Hallod-e édesbátyám, váljunk kétfelé, majd <span class=
"pagenum"><a name="Page_279" id="Page_279">-279-</a></span> talán
úgy jobban szolgál kinek-kinek a szerencse S ezen a helyen jöjjünk
össze tizenkét év után!</p>
<p>– Nem bánom, legyen meg! Isten áldjon meg!</p>
<p>– Áldjon meg téged is, bátyám!</p>
<p>Még egy darabig búcsúztak, azzal elmentek, egyik jobbra, másik
balra.</p>
<p>Miklós alig ment egy darabig, hát egy nagy városhoz ért, melynek
mindene feketébe volt vonva, s csak egy kapuja volt nyitva, mert az
egész város fallal volt körülvéve s egy lélek sem jött sem ki, sem
be azon; kapta Miklós, bement rajta.</p>
<p>Hát amint belépett, elkezdtek odabent kiabálni:</p>
<p>– Éljen a király!</p>
<p>Miklós nem tudta elgondolni, hogy mi ennek az oka; hanem azután
megmondták neki: hogy nem régen meghalt az öreg király, nem maradt
neki semmi rokona, nem tudtak megegyezni a királyságon, kapták,
elhatározták, hogy kinyitják a város kapuját s aki először bejön
rajta, az lesz a király s éppen Miklós jött be legelőször rajta, ő
lett a király.</p>
<p>Az öccse sokáig vándorolt anélkül, hogy szerencséje akadt
volna.</p>
<p>Ment, mendegélt, míg egyszer egy vár előtt volt, kapta magát,
bement a várba; abban a várban lakott három szebbnél szebb
királykisasszony, de mégis legszebb volt közöttük a
legfijatalabbik. Ezek nagyon szívesen fogadták Andrást,
marasztalták, András maradt is, hozzáfogott mindenhez és csak
<span class="pagenum"><a name="Page_280" id=
"Page_280">-280-</a></span> se széna, se szalma, az lett biz’ annak
a vége, hogy beleszeretett a legkisebb királykisasszonyba s
nemsokára egy pár lett biz’ őbelőlük; éltek boldogul.</p>
<p>Egyszer András hallotta, mivel nagyon nagy híre volt, hogy
messze innen lakik egy elátkozott kisasszony, a neve Zsófi, ki a
férfiakat sorra tüntette el, még pedig úgy, hogy nyomára sem
jöttek.</p>
<p>András gondolta, oda el kell menni, mit meg is mondott a
feleségének. Hasztalan volt a felesége részéről minden rimánkodás,
nekikészülődött. Adott a felesége neki egy ostort, mellyel ha
valaki körülkanyarította magát s azt mondta:</p>
<p>– Hipp, hopp, ott legyek, ahol akarok! – mindjárt ott volt.</p>
<p>Kapott a feleségétől oly sapkát, mit ha a fejébe tett, nem látta
senki. Fejébe tette András a sapkát, körülkanyarította az ostort s
elkiáltotta:</p>
<p>– Hipp, hopp, ott legyek, ahol akarok, Zsófinál! – s egyszerre a
tenger partján termett.</p>
<p>Nem messzire a parttól vár volt, mely lánczokon a csillagokról
függött és sebesen forgott, az oldalából beretva és más éles
szerszám állott ki. András ott állt egész délig, mikor a vár
megállott, – mert minden délben két óráig nem forgott a vár – ekkor
keskeny híd emelkedett ki a vízből a várig; kapta magát András,
bement a várba.</p>
<p>Zsófinak András nagyon megtetszett, vele is élt egy hónapig, de
ekkor már arról gondolkozott Zsófi, hogy’ tegye el láb alól?
<span class="pagenum"><a name="Page_281" id=
"Page_281">-281-</a></span></p>
<p>Volt Zsófinak olyan könyve, hogy belőle kilenczvenkilencz
mérföldre el tudta Andrást olvasni. András egy puszta szigeten
találta magát nyoszolyástól együtt reggelre.</p>
<p>András mindjárt tudta, hányadán van a dolog, hogy őt Zsófi
elolvasta, keresi az ostort, nincs a feje alatt, Zsófi kilopta, de
a sapkát még sem bírta kilopni, mert a kebelében volt az ing alatt.
Nem tudta már András, mit csináljon, menne, de nem lehet; egyszer
egy hajó kötött ki a szigeten, a török basa fija ment Zsófit
megnézni, András bement a hajóba, fejébe tette a sapkáját, nem
látta senki.</p>
<p>Valahányszor a basa evett, ő mindig a háta megett állt, ő is
evett a basa táljából. A basa szakácsai nagyon csodálkoztak, hogy
most mindenből kétannyi kell, mint azelőtt.</p>
<p>Amint mentek, elértek egy szigethez, oda senkinek sem volt
szabad menni, mert ott az Óriások laktak, András kiment a szigetre,
őt nem látta senki.</p>
<p>Amint ment egy darabig, lát egy gyönyörű szép szőlőt, a tőke
tele volt a legszebb fürtökkel rakva, odament s amint egy szem
fekete szőlőt megevett, nagy malomkő esett a nyakába, melyből
sehogy sem bírt kibujni. Kínjában levert egy szem fehér szőlőt,
mely elébe gurult, kínjában beharapta s alig hogy lenyelte, eltűnt
a nyakáról a malomkő. Leszakajtott egy fürt kék szőlőt, azzal
visszament a basa hajójába.</p>
<p>Nemsokára azután elértek Zsófia várához. András <span class=
"pagenum"><a name="Page_282" id="Page_282">-282-</a></span> első
volt beszaladni a várba, megtalálta Zsófit, ki éppen czifrázta
magát a nagy tükörben. András letette a szőlőfürtöt, Zsófi pedig
amint visszafordult s meglátta, azonnal evett s rögtön egy, nagy
malomkő esett a nyakába.</p>
<p>Ekkor András lekapta a fejéről a sapkát, hogy Zsófi ismerje meg.
Zsófi könyörgött neki, hogy csak vegye le a követ, de András nem
akarta; odaadta Zsófi neki az ostort is, de András nem vette le.
Azután megtudta Zsófitól, hogy a küszöb alatt oly aranypálcza van,
mellyel ha háromszor megkerülik a várat s harmadszor rácsapnak, a
vár aranyalmává változik.</p>
<p>András úgy is tett, a vár aranyalmává változott, mit a zsebébe
tett, kezébe vette az ostort:</p>
<p>– Hipp, hopp, ott legyek, ahol akarok, a feleségemnél!</p>
<p>Egyszerre otthon volt s talán még most is élnek együtt
boldogul.</p>
<p class="center">(Ipolyi A. gyüjteményében 570. sz. Kalmár
Bertalan gyüjt. Félegyháza.)</p>
<h3>53. A mostohaleány.</h3>
<p>Egy mostohának két leánya volt, tudniillik édes és mostoha.</p>
<p>Mostohaleányát minduntalan szolgálni kergette; végre sütött neki
hamuból pogácsát s kihajtotta. Hosszas útjában egy gunyhóra akadt,
hova bement <span class="pagenum"><a name="Page_283" id=
"Page_283">-283-</a></span> s hol egy macskán kívül, ki ennivalót
kért tőle, senkit sem talált. A leány egész pogácsáját odaadta a
macskának, mire az öregasszonnyá változván, így szólott hozzá:</p>
<p>– Én jószívűségedet tettem próbára, szegény leány, s mivel te
nekem egész pogácsádat ideadtad, én sem leszek háládatlan. Tudd meg
tehát, nekem emberevő fiaim vannak, kik ha hazajönnek s téged itt
találnak, azonnal megesznek; hanem bujj el egy kis időre a kemencze
mellé s várd be, míg el nem készítem fijaimat fogadtatásodra.</p>
<p>Nemsokára tizenkét: Szél, Hold, Nap, Argilus és különbféle nevet
viselő fija hazajövén, messziről kiáltottak:</p>
<p>– Fi! emberszag van itt, add ide anyánk, hadd együk meg!</p>
<p>De az anya megkérlelvén őket, annyira vitte, hogy
gazdasszonyuknak fogadták a leányt.</p>
<p>Egy esztendő három napból állott.</p>
<p>A fiuk meg voltak vele elégedve, de volt ott még egy Vénbanya,
ki feltette magában, hogy harmadnapra megöli s megfőzi. Ezt hallván
a macska, a leányt útra készítvén, három köpetet parancsolt a
konyhába köpni és a vasfazékot telehordani vízzel.</p>
<p>A leány elment, a Vénbanya alig várta a víz forrását s óránkint
kérdezte a szobából a leányt:</p>
<p>– Még sem forr a víz?</p>
<p>Mire a köpet felszólalt:</p>
<p>– Nem forr! <span class="pagenum"><a name="Page_284" id=
"Page_284">-284-</a></span></p>
<p>Háromszor felelt a három köpet, azután hasztalanul kérdezte a
Vénbanya, nem felelt senki; ekkor kijött a szobából, hozzáfogott a
leányt keresni, sehol sem találta, mert már egy kastélyba
szegődött, hol jól folytak dolgai.</p>
<p>Hogy a mostohaleány dolgai jól folytak, megtudta a mostohaanya,
elküldte tehát édesleányát, ki ugyanazon az úton haladt, amelyen a
mostoha, de ő a macskát felrugta, mikor enni kért, ezért a macska
fijai, a Szél, Hold, Nap és a többi szétszaggatták és megették.</p>
<p>A mostohaanya meg akarván leányát látogatni, hasonló sorsra
jutott, szétszaggatták s így a jószívű leány maga maradt az egész
családból.</p>
<p class="center">(Ipolyi A. gyüjteményében 144. sz.)</p>
<h3>54. A mostoha- és az édesgyermek.</h3>
<p>Egy asszonynak két leánya volt, édes és mostoha.</p>
<p>A mostohát világba küldte, sütött neki hamuból pogácsát
útra.</p>
<p>Ez egy erdőben egy házikóra talált, a házikóban pedig egy
cziczka és kakaska laktak, ezek evegették a pogácsáját. S
valahányszor kértek, adott nekik, mindig azt mondták:</p>
<p>– Jó tettedért jót várhatsz!</p>
<p>Éjféltájban zörgettek az ajtón az Ördögök s ilyképen szóltak:
<span class="pagenum"><a name="Page_285" id=
"Page_285">-285-</a></span></p>
<p>– Tányér talpam, loncsos farkam, szép lány mátkám, nyisd ki az
ajtót!</p>
<p>– Jaj, édes cziczkám, kakaskám, mit feleljek?</p>
<p>– Majd felelünk mi érted!</p>
<p>Háromszor szóltak az Ördögök, a cziczka és kakaska
ugyanannyiszor azt felelte, hogy addig nem nyitja meg a leány az
ajtót, míg vásznat nem szőnnek, drága ruhákat nem hoznak. Az
Ördögök mindent hoztak. Mikor már be kellett volna jönni az
Ördögöknek, a kakaska elkukoríkolta magát s mivel a kakasszónak
ilyen hatalma van, az Ördögök szurokká váltak. A mostohaleány
ekként megszabadult, a drágasággal hazament.</p>
<p>Az édesleány megirígylé a sok holmit, az anya még jobban,
elküldé tehát őt is, sütött neki zsíros, töpörtős pogácsát s ez
szinte odaért.</p>
<p>A cziczka és kakaska szinte kért tőle:</p>
<p>– Jó tettedért jót várj!</p>
<p>De ez eltaszigálta őket.</p>
<p>Az Ördögök is eljöttek:</p>
<p>– Tányér talpam, loncsos farkam, szép lány mátkám, nyisd ki az
ajtót!</p>
<p>– Jaj, cziczkám, mit feleljek?</p>
<p>– Eb adjon tanácsot! Nem adtál kalácsot!</p>
<p>Harmadszor is mondták az Ördögök, ekkor berohantak,
szétbonczolták, bélét a létrákra terigették, arczát kivicsorítva az
ablakba tették, lábát a kemenczébe, mintha tapasztott volna.</p>
<p>Az anyja jött meglátogatni harmadnapra leányát, <span class=
"pagenum"><a name="Page_286" id="Page_286">-286-</a></span>
megörült messziről, mert a beleket fonalaknak nézte s úgy látta,
hogy leánya az ablakból kinevet; mikor bement, azt hitte, hogy
leánya tapasztással van elfoglalva; de csalódott.</p>
<p class="center">(Ipolyi A. gyüjteményében 18. sz. Pajor István
gyüjt. Nyék.)</p>
<h3>55. Huba és Tünde.</h3>
<p>Volt egyszer egy szegény, de szép fiatal halászlegény. Egyszer
este kivetette hálóját, mert ekkor szokott ő mindig halászni. A
csónakjába ült és a leggyönyörübb dalokat énekelte, a hold szépen
sütött. Kihúzta a hálóját, nincs benne semmi és ismét semmi és
ismét semmi.</p>
<p>– Mit csináljak? hogy szerezzek magamnak egy darab kenyeret és
becsületes ruházatot?</p>
<p>Nagyot sóhajtott és fejét kezére támasztva, elkezdett oly
szépen, oly szomorúan és oly szívrehatóan dalolni, majd
elhallgatott s fejét szomorúan rázta, ekkor suttogást hallott:</p>
<p>– Énekelj még, kérlek! szólt egy ezüst csengésű hang. Feltekint
a szép halász, kit lát maga előtt? Egy tündérszépségű leánykát.</p>
<p>– Ki vagy te?</p>
<p>Kérdi a meglepett dallos.</p>
<p>– Én – úgymond – Iduna vagyok, a Vízikirályné játszótársa,
sokszor hallottam szép dalaidat, a felső világot akarnám látni,
vagy nem is azt <span class="pagenum"><a name="Page_287" id=
"Page_287">-287-</a></span> annyira, mint téged, szép dallos; hogy
hívnak? szép halász! Miért vagy oly szomorú?!</p>
<p>– Én – úgymond – Jávor vagyok, szomorúságom oka az, hogy
nemsokára koldusbotra jutok, már egy időtől fogva kifogyott a hal,
hasztalan vetem ki a hálót, nem foghatok egyet sem, azelőtt míg
városba vihettem halat eladni, szívesen tánczoltak velem a leányok;
mert mindig csinosan voltam felöltözve, most azonban rám sem
néznek, mert semmiből sem kaphatok pénzt. Nekem senkim sincs, rossz
világ ez itt fent, angyali leányka!</p>
<p>– Óh, – úgymond – hacsak ez a bajod, ezen könnyen segíthetünk,
csak várj néhány percet!</p>
<p>Ezzel a vízben egyet loccsant és eltűnt, de alig mult néhány
percz s már a szép leányka fent volt egy aranyvesszőcskével:</p>
<p>– Ereszd a hálót!</p>
<p>Ezzel megcsapta a vizet az aranyvesszőcskével.</p>
<p>– Húzd ki! – mond a leányka s íme, a háló tele volt a
leggyönyörübb halakkal. Megörült Jávor:</p>
<p>– Miként háláljam ezt meg néked, szép Tündér?</p>
<p>– Dalolj egy szomorú dalt, kérlek! – esdekelt Iduna.</p>
<p>Jávor elkezdett dalolni, Iduna pedig halászott, így mulattak ők
egy ideig.</p>
<p>– Most megyek, – szólt Iduna – királyném bizonyosan
felébredt!</p>
<p>Ezzel elváltak egymástól, de megigérték, hogy holnap ismét eljön
mind a kettő. Igy mulattak <span class="pagenum"><a name="Page_288"
id="Page_288">-288-</a></span> ők napról-napra, mikor holdvilágos,
szép esték voltak. Jávor ismét a legszebb legény volt a faluban,
szerették a leányok, de neki egy sem kellett, mert ő oly szép
leányt szeretett, milyent még a felső világ nem szült soha.</p>
<p>Egyszer nagy örömmel jött Iduna:</p>
<p>– Jávor, – úgymond – én nálad maradok, megkértem királynémat,
engedje meg nekem a felső világon lakni.</p>
<p>– Te – úgymond – itt akarsz hagyni, nem akarsz többé
Kristályváramban lakni? Iduna, rossz a világ fent! Ha még egyszer
visszatérsz, többé fel nem eresztlek!</p>
<p>– Én azt mondám, hogy nálad boldog leszek.</p>
<p>– Eredj, föld leánya! – mond a királyném.</p>
<p>Boldogul éltek néhány évig, volt nekik egy gyönyörű leánykájok,
elnevezték Tündének.</p>
<p>Tünde kedves kis angyal volt, midőn édesanyja megpirongatta,
sírt és drága gyöngyök hulltak szép szeméből, hazajött atyja,
megvígasztalta, hozott neki sok virágot; Tünde nevetett és szép
rózsák nyíltak az ajkán.</p>
<p>Egyszer szomorúan kezde Jávor hazajárni, halat nem fogott, a
pénz fogyott, majdnem kétségbe volt esve. Gyermekének, sem
feleségének sem ruhája, sem kenyere; már a ház sem volt az övék, az
utolsó halat vitte be Iduna eladni a városba; kapott néhány garast
érte. <span class="pagenum"><a name="Page_289" id=
"Page_289">-289-</a></span></p>
<p>– Még egyszer megkísértem, – mond Jávor – s ha most sem sikerül
a halászat, kétségbeesem!</p>
<p>Kivetette hálóját, de hasztalan, ismét semmi, ismét semmi!</p>
<p>Jávor beugrott a vízbe, Iduna ijedtében utána rohant:</p>
<p>– Hozzád megyek, királyném! – mondá és a Duna habjai
elnyelték.</p>
<p>Sírt Tünde, anyját kiáltozva járkált, édesanyját kereste.</p>
<p>Látván ezt a szomszédasszony, gondolá magában: magamhoz
veszem.</p>
<p>– Jer’ hozzám, Tünde! – mond a jó asszony és Tünde követte őt;
adott neki kenyeret.</p>
<p>Tündének nem volt játszótársa, a virágot szeretvén, egyszer
elment a rétre virágot szedni. Mentül tovább ment a réten, annál
szebb virágok tűntek elé. Egyszer csak megáll egy szép virágos
kertecskében, hol gyönyörű rózsák nyíltak s elkezd magának
virágokat szaggatni.</p>
<p>– Te is szereted a virágokat, – mond egy szép hang – de siess,
mert ha mostohám meglát, megharagszik!</p>
<p>Hátratekint Tünde és háta megett szép fiúcska áll.</p>
<p>– Hogy hívnak? – kérdi a fiucska.</p>
<p>– Tünde, – mond a gyermek – eltévedtem.</p>
<p>– Ne, Tünde! – mond a fiú virágot adva – engem Hubának hívnak.
<span class="pagenum"><a name="Page_290" id=
"Page_290">-290-</a></span></p>
<p>– Majd adok én nektek! – hangzott hátuk megett egy durva hang –
te semmirevaló, hogy mertél idejönni és még virágokat
szaggatni!</p>
<p>Tünde megijedt s elkezdett sírni s a drága gyöngyök csak úgy
peregtek a fűbe. Látván ezt a mostoha, megsímogatá a leánykát:</p>
<p>– Ne sírj, semmi bajod sem lesz, légy Hubának játszótársa! – s
lassankint szedegeté a drága gyöngyöket a mostoha.</p>
<p>Tünde ott maradt s együtt nevekedett Hubával. A mostoha egyre
kínozta Tündét, hogy csak drága gyöngyöket sírjon s mikor Tünde
tizenöt, Huba tizennyolcz éves volt, összebeszéltek, hogy el fognak
szökni, nem hagyják magukat kínozni.</p>
<p>– De mit fogunk csinálni? – monda Tünde – mikor semmink
sincs!</p>
<p>– Majd elmegyünk este, mikor mostohánk alszik, az öreg
remetéhez, ki ott, a hegy megett lakik!</p>
<p>Ezt kihallgatá a mostoha és midőn este a gyermekek felkészültek,
utánok ment.</p>
<p>A gyermekek a remetéhez érve, tanácsot kértek tőle, miként
szerezzenek magoknak egy kis pénzt?</p>
<p>– Isten hozott, gyermekeim, jól van, hogy hozzám folyamodtatok,
eredjetek, nem messze tőlem van egy kis tó, akármit tesztek bele,
arannyá változik. Szedjetek magatoknak sok virágot, mártogassátok
bele, arannyá változik; de vigyázzatok magatokra, testetek ne érje
a vizet, mert arannyá változtok. <span class="pagenum"><a name=
"Page_291" id="Page_291">-291-</a></span></p>
<p>Örömmel hallgatta ezt a mostoha, örömében az utolját meg sem
hallgatta.</p>
<p>– Ohó! – gondolá magában s nagy örömmel haza lovagolt.</p>
<p>Másnap felnyergelt egy paripát míg a gyermekek aludtak és egy
nagy hasábfát vett a hóna alá, ment a tóhoz; a ló pedig egyenest a
tóba ment.</p>
<p>Nagy ifjedve vette észre, hogy félig már arannyá változott,
kiáltozott segítségért, de hasztalanul.</p>
<p>Ekkor jöttek a gyermekek is, kosár virágot hozva,
elszörnyűködtek, mikor a mostohát ott látták; de nem segíthettek
rajta, mert csak a feje volt már ki.</p>
<p>Most előjött a vízből Iduna és Jávor:</p>
<p>– Áldás reátok, gyermekeim! – Megölelték Tündét és Hubát s a
mostohához fordulva mondák:</p>
<p>– Vessz el, te gonosz asszony, ki gyermekünket így kínoztad!</p>
<p>És ezzel besüppedt a lóval együtt a gonosz mostoha. Jávor és
Iduna is eltűntek, Tünde és Huba visszamentek a várba, hol Huba
lakott és ott tömérdek sok kincset találtak, ezek közé tartozott
két ladikával sírt könnye Tündének.</p>
<p>A remetét gazdagon megajándékozták a jó tanácsért, ők pedig
boldogul éltek s élnek ma is, ha meg nem haltak.</p>
<p class="center">(Ipolyi A. gyüjteményében 40. sz.) <span class=
"pagenum"><a name="Page_292" id="Page_292">-292-</a></span></p>
<h3>56. Krisztus urunk és a mostohatestvérek.</h3>
<p>Egyszer, mikor még Krisztus urunk a földön járt, volt egy
özvegyember, ennek volt egy fija és egy leánya; volt egy
özvegyasszony is, ennek csak egy leánya volt.</p>
<p>Az ember az asszonyt elvette, mivel pedig az asszony az ember
gyermekeivel rosszul bánt, a fiú elment szolgálni a királyhoz.</p>
<p>Az ember leányát a mostoha kiküldé kevés sajttal és száraz
kenyérrel a kertet őrizni, amint őrizte a kertet, arra ment
Krisztus urunk szent Péterrel koldus képében s alamizsnát
kértek.</p>
<p>Mivel a leány utolsó falatját odaadta, azt kérdezte szent Péter
Krisztus urunktól:</p>
<p>– Mester, mit adjunk e jó leánynak?</p>
<p>Jézus azt felelte:</p>
<p>– Ha lép: sarkáról arany pattogjon, ha sír: szeméből gyöngy
hulljon, ha nevet: rózsa nyíljék ajkáról és még hétszerte szebb
legyen, mint mostan! – mi teljesült is.</p>
<p>Ekkor az irígy mostoha saját leányát is kiküldé, de mivel nem
könyörült a koldus képében megjelent Jézuson és szent Péteren,
szent Péter azt kérdezte Krisztus urunktól:</p>
<p>– Mester, mivel büntessük meg e gonosz leányt?</p>
<p>Jézus azt felelte:</p>
<p>– Vasvilla hulljon sarkáról: ha lép, béka hulljon <span class=
"pagenum"><a name="Page_293" id="Page_293">-293-</a></span>
szeméből: ha sír, tűz jöjjön a szádból: ha nevetsz! – Ez is
teljesült.</p>
<p>Hogy az ember leánya aranyt hullajtott a sarkáról, gazdagok
lettek.</p>
<p>Ekkor a fiú eljött húgáért, kit mostohájával s egy szekrénnyel,
melyben a leány ruhája volt, hintón vitt el.</p>
<p>Útközben visszanézett a fiú s húgát figyelmeztette, hogy
öltözzön fel:</p>
<p>– Öltözz föl, húgom!</p>
<p>A leány nem hallotta, mit mondott a testvére, mostohájától
kérdezé:</p>
<p>– Mit mondott bátyám?</p>
<p>– Azt, – felelte a banya – hogy szúrd ki az egyik szemed! – s
kiszúrta a leánynak az egyik szemét.</p>
<p>A fiú megint visszanézett s másodszor is mondá:</p>
<p>– Öltözz föl, húgom!</p>
<p>A leány ismét nem hallá s mostoháját kérdezé:</p>
<p>– Mit mondott bátyám?</p>
<p>– Azt, – felelte a banya – hogy a másik szemed is szúrjam
ki!</p>
<p>Kiszúrta a leány másik szemét is s a kocsiból kilökte, leányát
pedig, kit a szekrénybe eldugott, kivette.</p>
<p>Elértek a királyhoz, a fiú azonnal megismerte, hogy nem az ő
húga, a leányt anyjával hazakergette.</p>
<p>A húga nagy nehezen eltapogatott egy kertésznéhez, kinek sok
aranyat adott, hogy szerezze vissza neki a szemét. <span class=
"pagenum"><a name="Page_294" id="Page_294">-294-</a></span></p>
<p>A kertészné éppen a mostohával találkozott össze, ki az
aranyakért nem csak a két szemét adta oda, hanem kenőcsöt is a
gyógyításhoz.</p>
<p>Mikor a leány szeme meggyógyult, elment bátyjához s a királyfi
feleségül vette.</p>
<p>Azután boldogul éltek s ha meg nem haltak, most is élnek; aki
őket látni kívánja, kérdezze meg a vakot, az az útat
megmutatja.</p>
<p class="center">(Ipolyi A. gyüjteményében 726. sz. Wéber Károly
gyüjt. Szeged.)</p>
<h3>57. Szép Ilonka.</h3>
<p>Egy koldus restelte, hogy felesége ismét viselős, kicsalta tehát
egy nagy erdőbe s mondta neki, hogy majd a fejében fog keresni. Az
asszony fejét a férje ölébe hajtván, elaludt, a férje pedig elment
s ott hagyván őt a vadonban.</p>
<p>Az asszony férjét nem találván, elbólyongott s egy házikóra
akadt, hol mindent: ételt, italt talált. Egy öreg kolduska jött a
házba, ki maga az Úr-Isten volt s többször meglátogatá az
asszonyt.</p>
<p>Ez végre lebetegedett s egy leánykát szült, kinek földig érő
aranyhaja, homlokán aranycsillag, mellén aranyhold volt; Szép
Ilonkának hívták. Szép Ilonkába egy király beleszeretett s
megkérte, ezt megirígyelte a Vasorrúbába; mert az ő leányát akarta
a királyhoz férjhez adni; de a király Ilonka mellett maradt; a
Bábát azonban leányával nyoszolyúasszonynak és leánynak hívta meg.
<span class="pagenum"><a name="Page_295" id=
"Page_295">-295-</a></span></p>
<p>Midőn hazafelé vitték a menyasszonyt, a Vasorrúbába a híd alá
lökte s a maga leányát ültette a kocsiba. A király, ki a bakon ült,
többször szólt be a kocsiba menyasszonyához s elcsodálkozott, hogy
az más hangon szól, de azt adták neki válaszul, hogy elrekedt.
Hazaértek, látja a király, hogy ez nem az ő menyasszonya. Elzáratta
magát és búslakodott. Egyszer egy fehér galambocska kopogtatott be
az ablakán, bebocsájtá, ez megrázta magát s Ilonka menyasszonya
állt előtte és elbeszélte, hogy őt lelökték a hídról.</p>
<p>A király előterjesztette vendégeinek, hogy mit érdemel, aki ezt
elkövette?</p>
<p>A Vasorrúbába első volt, ki felelt, hogy vasszegekkel veressenek
ki egy hordót, abba tegyék bele aki ezt tette és egy nagy hegyről
bocsájtassék le.</p>
<p>Megtörtént a Bábán, amit javasolt, a király pedig boldogul élt
Szép Ilonkával.</p>
<p class="center">(Ipolyi A. gyüjteményében 19. sz. Pajor István
gyüjt. Nyék.)</p>
<h3>58. Rózsás Panni.</h3>
<p class="center">(Az előző sz. változata.)</p>
<p>Egy szegény özvegynek rózsásarczú leánykája volt, ki legnagyobb
örömét virágaiban lelte és szabad idején a tó aranyhalacskáival
mulatott.</p>
<p>Boldogsága azonban odalett, mikor apja megházasodván, gonosz
özvegyet vett el. Volt ennek az özvegyasszonynak szinte egy leánya,
kinek arczán tüske nyőlt s a falu Tüskés Katinak hívta. Meglett
<span class="pagenum"><a name="Page_296" id=
"Page_296">-296-</a></span> az irígység. Az özvegy asszony elkezdte
üldözni mostohaleányát, de minél inkább üldözte a mostoha, annál
szebb volt s minél inkább tépte arczáról a rózsákat, annál inkább
virítottak rajta és annál tüskésebb volt Katinak az arcza, minél
inkább csinosítgatta.</p>
<p>Történt, hogy Panninak a bátyja hazajött látogatóba s nagyon
megbosszankodott Panni sanyargatásán, megdorgálta a mostohát, mi
még inkább felingerelte a mostohát, ki ezután oly kegyetlenül bánt
Pannival, hogy ez távozni készült már a háztól.</p>
<p>Amint bátyja visszatért grófjához, arra a kérdésre:</p>
<p>– Mi újság otthon?</p>
<p>Elbeszélte fájdalmát.</p>
<p>Amint az ifjú gróf meghallotta, hogy mily csodaszép, rózsásképű
húga van, azonnal érte küldött. De a mostoha ravaszul saját leányát
is felülteté a kocsira s mikor az aranyhalas tó hídján mentek és
Panni kedves aranyhalacskáinak kenyérmorzsát hányt le, a mostoha a
vízbe taszítá, mire Panni aranykacsává változott.</p>
<p>A mostohaanya a saját leányát vitte el a grófhoz, ki e csalatás
miatt Pistát a kéménybe akasztá.</p>
<p>A mostoha úgy menekült meg, hogy azt hazudta, miszerint a
Boszorkányok bűvölték el az úton tüskésképűvé a leányt.</p>
<p>Panni két éjjel fájdalmas sírással vergődött a gróf ablakán, míg
a harmadik éjjel a gróf lesbe állva, kiszakajtotta egy tollát az
aranykacsának s <span class="pagenum"><a name="Page_297" id=
"Page_297">-297-</a></span> kebelébe rejté. Ezután az aranykacsa
álmaiban jelent meg neki éjjente, míg végre megfogta, mire leány
alakját vette fel és kivallá a titkot és a hálás aranyhalaktól
kapott varázsszerekkel életre támasztotta Pistát.</p>
<p>Ezután meglett a házasság, lakolt a mostoha és Tüskés Kata;
Panni pedig érdeme szerint boldog lett.</p>
<p class="center">(Ipolyi A. gyüjteményében 514. sz. Csaplár
Benedek gyüjt.)</p>
<h3>59. A griffmadár leánya.</h3>
<p>Volt egyszer a világon, de hogy hol volt, túl volt-e a
hetedhétországon, azt már senki sem tudja, csakhogy elég az hozzá,
hogy volt egyszer egy király, annak volt egy szép fia. Azt mondja
egyszer a király a fiúnak:</p>
<p>– Házasodjál meg már, fiam!</p>
<p>– Jól van, királyapám, csak adjon pénzt!</p>
<p>Odaad azután a király négyszáz forintot, de megmondta neki,
addig haza ne jöjjön, míg a griffmadár tojásából kelt leányt
feleségének nem hozza.</p>
<p>Elment azután a királyfi; az útban meghallotta, hogy menjen a
közellevő erdőbe, ott van. Bemegy az erdőbe, talál mindjárt fehér,
kis házat, bemegy a pitarba, látja, hogy ott ül egy ember ingben,
gatyában. Mondja azután a királyfi, hogy miért jött.</p>
<p>– Van itt – mondja az ember – egy fán öt tojása egy griffnek, de
nem jó ahhoz olyannak <span class="pagenum"><a name="Page_298" id=
"Page_298">-298-</a></span> nyúlni, akit nem ismer, mert a
griffmadár mindjárt megöli.</p>
<p>Hanem ő odaadja a királyfinak az ingét, gatyáját, kalapját, úgy
azután leveheti, úgyis most ment el a griffmadár a kútra vízért,
mert fel akarja már törni a tojásokat.</p>
<p>– Hanem úgy adom oda, ha fizet elébb négyszáz forintot.</p>
<p>– Jól van!</p>
<p>Odaadja a királyfi a négyszáz forintot, azzal ráveszi az inget,
gatyát, a kalapot a fejébe teszi, felmász a fára s leveszi mind az
öt tojást.</p>
<p>Indul azután nagy örömmel hazafelé; de a parasztember megmondta
neki, hogy addig, míg kútat nem talál, fel ne törje. Mégis nem
állhatta meg, amint elhaladt már egy jó darabon, feltörte a
legnagyobbikat, hát kijön belőle egy gyönyörű szép leány aranyos
ruhában s azt mondja:</p>
<p>– Kérek alássan egy kevés vizet!</p>
<p>A királyfi nem adhatott, a szép leány semmivé lett. Igy tört fel
négyet.</p>
<p>Hát amint megy, talál egy kútat, feltöri az ötödik tojást, kijön
belőle amazoknál százszorta szebb leány, vizet kért; adott neki a
királyfi s azzal felültette a kútgém fölébe s hazament, hogy majd
aranyos hintón, aranyos szőrű lovakon jönnek érte.</p>
<p>Azalatt, míg odajárt a királyfi, két czigányleány odamegy a
kúthoz, belenéz az egyik, mondja a másiknak: <span class=
"pagenum"><a name="Page_299" id="Page_299">-299-</a></span></p>
<p>– Nézd, de szép vagyok, te!</p>
<p>A másik is odamegy, belenéz a kútba, magamagát mondta szépnek,
ezen összevesztek s az egyik hazament panaszkodni, a másik meg
símogatta, illesztgette magát, egyszer csak meg találta rántani a
kútgémet, a griffleány beleesett a kútba s aranyhallá változott.
Kapja magát a czigány, felült annak a helyébe a kútgémre.</p>
<p>Jöttek azután nagy pompával; a királyfi legelől, aranyszőrű
paripán, utána sok úr aranyos hintókon. A királyfi már messziről
meglátta, hogy nem az ül a gémen, akit ő oda felültetett, búsult
nagyon, de mégis hazavitték a czigányleányt. A királyfi az
aranyhalat is kihúzatta a kútból s hazavitte. Lakodalmaztak volna
azután, de a királyfinak sehogy sem volt kedve.</p>
<p>Az aranyhalat a királyfi megtisztíttatta egy asszonnyal, kire
ráparancsolt, hogy a legkisebb része se vesszen el; de
szerencsétlenségből mégis elveszett egy pikkelye, éppen amelyikben
a leány volt s abból egy ágáczfa nyőlt.</p>
<p>A királyfi felesége, a czigányleány beteggé tette magát s azt
mondta, hogy addig meg nem gyógyul, míg abból az ágáczfából neki
nyoszolyát nem csinálnak. Kivágatta a király s csináltatott belőle
nyoszolyát, de az asszony, aki a halat tisztította, a kötőjében egy
rakás forgácsot hazavitt s a sutba lökte.</p>
<p>Egyszer történt, hogy az asszony, mikor evéshez <span class=
"pagenum"><a name="Page_300" id="Page_300">-300-</a></span> akart
fogni, áthívták a szomszédba, bezárt jól mindent s mikor hazaért,
még sem talált az ételből. Kapja magát másnap ismét főz, felteszi
az asztalra, elmegy hazulról s mikor visszatért, ismét nem talált
ételt.</p>
<p>No, majd kilesem, – gondolta magában, másnap ismét főzött s az
ajtót bezárta, de a kulcslyukon leskelődött; egyszer látja, hogy a
sutból egy gyönyörű szép leány jön ki tündöklő ruhában s az egész
szoba százszorta világosabb lett, mint azelőtt volt és hogy az
asztalhoz ült és evett. Az asszony szép csendesen kinyitotta az
ajtót, megragadta a leányt s kérte, hogy legyen az ő leánya. Az
asszony szegény volt, nem járatta úgy, ahogy kellett volna, de
akármilyen ruhát vett reá, az aranyos ruha csak kilátszott.</p>
<p>Igy járt a griff leánya, reggelenkint a tehenet hajtotta ki a
csordára, hazajövet vizet hozott. A királyfi arra lakott, amerre a
tehenet a csordára kellett hajtani s valahányszor arra ment, a
királyfi mindannyiszor kintállt a kapuban, pipázott és
csodálkozott, milyen szép leánya van annak a szegény asszonynak s
amellett meg milyen szép aranyos ruhája van. Egyszer, mikor a
tehenet hajtotta, még setétes volt és az egész útczát bevilágította
az aranyos ruhával; ekkor a királyfi magához hívatta a leányt és a
szegény asszonyt s ki kellett nekik vallani az egész dolgot, hogy
volt.</p>
<p>Igy azután a királyfi feleségül vette a griffleányt, a
czigányleánynak pedig az lett a büntetése, <span class=
"pagenum"><a name="Page_301" id="Page_301">-301-</a></span> hogy
egy hordónak az oldalát televerték szeggel, belelökték s a hordót
befenekelték, lófarkára kötötték s ahol a leggöröngyösebb volt az
út, ott meghurczolták s még most is hurczolják, ha a ló ki nem
fáradt.</p>
<p class="center">(Ipolyi A. gyüjteményében 40. sz. Székely Károly
gyüjt. Mezőtúr.)</p>
<h3>60. Mádéné rózsái.</h3>
<p class="center">(Az előző sz. változata.)</p>
<p>Hol volt, hol nem volt, volt a világon egy király feleségével és
két fijával; egyszer így szólott fiaihoz:</p>
<p>– Fijaim, mind a ketten nem lehettek királyok, hát az ifijabb
legyen kereskedő!</p>
<p>Az ifijabb elment s mindennek megkérdezé az árát, azután
hazament s azt mondta atyjának:</p>
<p>– Atyám, elmegyek felkeresni Mádéné asszonyt!</p>
<p>Elment a Napanyához, de annak fija, mivel sok ablakot bezárnak
előle, nem is hallott Mádénéról.</p>
<p>A királyfiú azután elment Szélanyához, kinek fija elvitte
Mádénéhoz. Mádéné, a királyfiut mikor vitte a Szél, a robajra
felébredt s felkiáltott:</p>
<p>– Ki az? Hozzátok ide, hagy emésszem fel!</p>
<p>De a szolgák, akiket a királyfiú lekenyerezett, azt mondták:</p>
<p>– Volt ugyan itt valaki, de tüstént eltűnt!</p>
<p>A királyfiú erre megijedt, a kertbe futott s ott látott három,
reá nevető rózsát, melyet húsz aranyért megvett a kertésztől.
<span class="pagenum"><a name="Page_302" id=
"Page_302">-302-</a></span></p>
<p>Az egyik rózsa egy kút mellett kérte a királyfiút, hogy itassa
meg a kútból, mit a királyfiú meg is tett s a rózsa tüstént
aranykácsává vált, a másikat sok kérés után ereszté le a kútba, ez
aranygalamb lett s mind a kettő visszarepült Mádénéhoz. A
harmadikat már otthon itatta meg s ebből aranyhajú kisasszony
lett.</p>
<p>Míg azonban bement szüleihez az örömhírt megvinni, jött egy
czigányleány s az aranyhajút a kútba lökte, ki aranykácsává vált s
a király kertjébe repült. Kijövén a szülők, mondák a fiúnak:</p>
<p>– Ej, fijam, de barna leányt hoztál magaddal, no, de semmi! tán
a naptól barnult meg.</p>
<p>A koldusasszonynak, aki hozzájok járatos volt, megparancsolták,
hogy tollfosztókat hozzon, ez czellerért ment a kertbe, megfogta az
aranykácsát.</p>
<p>Másnap nem találta az aranykácsát, hanem mikor a kamrába ment,
aranyhajú kisasszonyt talált, ezt is elvitte fosztóul.</p>
<p>A tollfosztók elkezdtek mesélni, s mikor a mese az aranyhajúra
jött, elmondá a történteket, mire a czigányleányt kiűzték a király
lakásából s az aranyhajú kisasszony a királyfiúval nagy pompával
megesküdött, s ha meg nem haltak, most is élnek.</p>
<p class="center">(Ipolyi A gyüjteményében 732 sz. Wéber Károly
gyüjt. Szeged.) <span class="pagenum"><a name="Page_303" id=
"Page_303">-303-</a></span></p>
<h3>61. Józsika és Mariska.</h3>
<p>Volt egyszer egy gazdag özvegyember, ennek volt egy fiacskája:
Józsika és egy leánykája: Mariska, a fiucska tíz éves, a leányka
pedig tizenkét éves volt.</p>
<p>Lakott a szomszédban egy özvegyasszony, kinek szinte volt egy
leánya, mindig magához hívta Józsikát és Mariskát, megfésülte őket,
zsíros pogácsát is sütött nekik; a gyermekek ezért nagyon szerették
őt. Ez az özvegyasszony tulajdon leányát verte és hamuból sütött
neki pogácsát; a szomszéd gyermekeknek meg mindig azt mondotta:</p>
<p>– Ha engem elvenne atyátok, mindig oly szépen megfűsülnélek és
mindig zsíros pogácsát sütnék nektek; kérjétek atyátokat, hogy
vegyen el!</p>
<p>A gyermekek egyre kérték atyjokat, hogy vegye el a
szomszédasszonyt; az atyjok egyre mondogatta:</p>
<p>– Ne kívánjatok rosszat, mostoha anyátok lesz!</p>
<p>De a gyermekek addig sírtak, addig könyörögtek, hogy az ember
elvette a szomszédasszonyt.</p>
<p>Egy-két hétig csak úgy volt, mint azelőtt, de azután a
mostohaanya kezdte a gyermekeket verni és kínozni; nem sütött nekik
pogácsát, nem volt többé jó szomszéd asszony, de gonosz
mostohaanya.</p>
<p>Egyszer együtt aludtak Mariska és Józsika, Mariska már aludt,
Józsika pedig úgy tetette magát, mintha aludnék, de nem aludt, csak
hallgatta, hogy mit beszél mostohaanyja a mostohaleánnyal; ekkor
<span class="pagenum"><a name="Page_304" id=
"Page_304">-304-</a></span> már egészen árvák voltak. Azt mondja a
mostohájok:</p>
<p>Ezt a két gyermeket holnap megölöm, mert nagyon gonoszak; majd
ha fűsülöm őket, elmetszem a nyakukat!</p>
<p>Meglöki Józsika Mariskát, hogy ébredjen fel:</p>
<p>– Hallod, mit beszél mostohaanyánk? Holnap, ha fésül, megöl
bennünket!</p>
<p>Sírt Mariska, hogy mit tegyenek? Elszöktek.</p>
<p>Mentek, mendegéltek, egy kutacskához értek; azt mondja
Józsika:</p>
<p>– Én nagyon szomjas vagyok, iszom ebből a vizecskéből!</p>
<p>– Ne igyál, – mondja Mariska – mert mindjárt aranybárányka
leszel!</p>
<p>Nem ivott, mentek tovább. Ismét kutacskához értek.</p>
<p>– Ah, Mariska, én nagyon szomjas vagyok!</p>
<p>– Ne igyál, mert aranybárányka leszel!</p>
<p>Jöttek egy harmadik kutacskához, itt már Józsika olyan szomjas
volt, hogy lehajolt, ivott; azonnal aranybárányka lett.</p>
<p>Sírt Mariska, ő is bemártotta szép haját, hogy aranyra
változzon.</p>
<p>Amint mentek, mendegéltek, egy nagy erdőbe értek, Mariska leült
egy bokor megé, kis báránykája pedig ölébe tette fejecskéjét és ott
kinyugodtak.</p>
<p>Ment abban az időben vadászni egy király, kutyái nagyon kezdtek
ugatni egy bokorban, elküldi <span class="pagenum"><a name=
"Page_305" id="Page_305">-305-</a></span> a király az inasát, az
inas visszajött, elmondta, mit látott; odamegy a királyfi, kinek
nagyon megtetszett a szép aranyhajú leányka, hívta, hogy menjen el
az ő várába! A leány el is ment oly feltétel alatt, hogy a kis
báránykát is magával viszi, mert ez az ő öccse. Felvette mind a
kettőt a kocsijába a királyfi, s amint a várba értek, mindenki
csodálta Mariskának a szépségét, a király pedig szépen
felöltöztette s feleségül vette. Lakott azonban a várban egy vén
gazdasszony, neki is volt egy leánya s mindig azt hitte, hogy a
király az ő leányát fogja elvenni, nem pedig mást; most látta, hogy
számításában csalatkozott, mindenképen leselkedett a szép királyné
élete után. Egyszer történt, hogy a király nem volt itthon és a
királyné egy kis fiucskát szült; a vén asszony be tudta magát
hízelegni a királynénál és mindig mellette volt.</p>
<p>A királyné ablakja alatt folyt a Duna. Egyszer így szólt az öreg
gazdasszonya a királynénak:</p>
<p>– Jöjjön, szép királyné, ide az ablakba, majd megfűsülöm szép
aranyhaját!</p>
<p>A királyné az ablakhoz ment és leült; a vén banya kezdé fűsülni
és mivel a királyné igen gyenge volt, azt mondta a Vénbanya:</p>
<p>– Nézze, szép királyné, minő szép aranyhalacska!</p>
<p>A királyné kitekintett az ablakon, a Vénbanya betaszította a
vízbe. De amint a vízbe taszítá, szép fehér kácsa lett és ott
úszkált a többi kácsákkal. <span class="pagenum"><a name="Page_306"
id="Page_306">-306-</a></span></p>
<p>A Vénbanya pedig megírta a királynak, hogy a királyné beleugrott
a Dunába. Nagy szomorúsággal tért meg a király; a Vénbanya annyira
tudott hízelegni a királynak, hogy a király elvette az ő
leányát.</p>
<p>A bárányka minden este felvette Mariska kis fiacskáját
szarvacskája közé és elment a Dunára s így kiáltott:</p>
<p>– Kacskák, kacskák, kacskák, melyik a kis gyermek anyja?</p>
<p>Akkor előjött egy szép, fehér kácsa, megrázkódott, szép
asszonnyá vált, megszoptatta gyermekét és megcsókolá.</p>
<p>Egyszer a király kinéz az ablakon és látja, hogy a bárányka
kiviszi a várkapun a kis gyermeket; megparancsolá az inasnak, hogy
menjen utána, hogy hova viszi a bárányka a kis gyermeket. Az inas
elbeszélte a királynak, hogy mit látott; a király nem akarta
hinni.</p>
<p>Másnap este maga ment a bárányka után; amint látta, hogy a
kácsából asszony lesz, azonnal megismerte Mariskáját és amint
megszoptatta a kis gyermeket, azonnal a király odaugrott s karja
közé fogta a királynét és oly erősen tartá, hogy ez sehogysem
mozdulhatott.</p>
<p>Felvitte és egy szobába zárta s nagy vendégséget adott s mikor
már az asztalnál ültek, kérdezte a király:</p>
<p>– Mit érdemel az olyan személy, aki irígységből egy ártatlan
asszonyt a vízbe taszít? <span class="pagenum"><a name="Page_307"
id="Page_307">-307-</a></span></p>
<p>A Vénbanya felkel és azt mondja:</p>
<p>– Nem érdemel mást, minthogy egy hordót ki kell verni szegekkel
és a bűnöst elevenen beletenni és nagy hegyről legurítani.</p>
<p>– Amit magadnak ítéltél, az fog történni!</p>
<p>És úgy is történt, ők pedig Mariskával boldogul éltek.</p>
<p class="center">(Ipolyi A. gyüjteményében 37. sz. Hont v.
megye.)</p>
<h3>62. Az aranyhajú.</h3>
<p class="center">(Az előző sz. változata.)</p>
<p>Volt egy szegény embernek egy fia és egy leánya, a felesége
Boszorkány volt. Egy délután együtt beszélgettek, a Boszorkány így
szólott férjéhez:</p>
<p>– Apjuk, leányunk elég kövér már, jó pecsenyénk lesz holnap, én
azalatt az ürügy alatt, mintha fésülni akarnám, behívom s
megölöm!</p>
<p>Azonban a fiú hallgatódzott az ablaknál, lélekszakadva szaladt
testvéréhez s megbeszélte a hallottakat. Abban állapodtak meg, hogy
abban a szempillantásban, mihelyt fésülni kezdi az anyjok, a fiú
egyszerre szakajtsa ki a kezéből a fésüt és szaladjon, amint csak
lehet.</p>
<p>Másnap már minden készület meg volt téve a leány megölésére, a
vasfazékban víz forrt, az anyjok fésülködni hívta leányát, mire a
fiú kiragadta a fésüt testvére kezéből s elszaladt vele, a leányka
pedig utána, szüntelen kiabálván:</p>
<p>– Add ide a fésűmet! <span class="pagenum"><a name="Page_308"
id="Page_308">-308-</a></span></p>
<p>Anyjok, ki szüntelen utánuk szaladt, édes kiáltozásaival vissza
akarta csalni a leányt, mondván:</p>
<p>– Jer’ ide, édes leányom, veszek én neked jobbat, szebbet!</p>
<p>De a leányka nem hajlott szavára, hanem bátyja után lihegett.
Látván tehát a Vénbanya, hogy kiáltozása haszontalan, visszament
haza tilóért s gereblyéért, gondolván, hogy így sokkal hamarabb
utóléri.</p>
<p>A gyermekek ezalatt beértek a legközelebb eső faluba, hol
keresztülmenvén, egy patakon meglátták keresztanyjokat, ki szinte
Boszorkány volt, ruhát mosni, ennek panaszolván bajukat, tanácsot
kértek tőle.</p>
<p>Ez adott nekik egy meszelőt, fésűt és tojást, mondván:</p>
<p>– Ha anyátok majd hátatokat fogja verdesni, nagygyorsan vessétek
vissza kézből fejeteken keresztül elsőben a meszelőt, azután a
fésüt, végre a tojást, azután szaladjatok!</p>
<p>Elbúcsúzván keresztanyjoktól, futás közben hátratekint a fiú,
látja anyjukat, mint nyargal a tilón s gereblyén utánuk; hamar
átvetették a meszelőt, miből azonnal sűrű erdő keletkezett, melyen
míg a Boszorkány keresztülmenvén, sok ideig elmulatott, a gyermekek
pedig azalatt jókorát mentek. De mihelyt az erdőből kivaczkolódott,
azonnal náluk termett; ezek ismét átvetették a fésűt, melyből
szörnyű sűrűségű, tövises erdő támadt. <span class=
"pagenum"><a name="Page_309" id="Page_309">-309-</a></span></p>
<p>A Boszorkány vicsorgatta fogát gyermekeire s nem gondolt vele,
bátor összeroncsolt testéből a vér patakonkint tódult, mindazáltal
nagynehezen kivánszorgott belőle s fenyegetődzve köszörülte vérben
fürdött fogát gyermekeire.</p>
<p>Néhány pillanat után ismét elérte őket, azonban ezek hamar
áthajították a tojást, miből hét mérföldnyire terjedő tó
keletkezett.</p>
<p>Ebbe is bement a Boszorkány, de közepén nagyon iszapos lévén,
befult s azonnal kalamásszá változott.</p>
<p>A gyermekek tovább barangoltak, nagyon megszomjazván, egy erdőbe
értek s mivel ott sehol közelében forrást nem találtak, kénytelenek
valának mocsárból inni; a fiú egy báránylépésből, a leány pedig egy
angyallépésből. De mi történt? A leány homlokán aranycsillag
ragyogott, haja tisztaarannyá lett, a fiú pedig báránnyá változott.
Az erdőben bolyongván, megéheztek, szerencséjükre a király
ugyanabban az erdőben vadászott. A vadászkutyák föl s alá
szaladgálván az erdőben, ugattak s a szaglás után fölkeresték őket.
Feltalálván őket, nemcsak hogy meg nem harapták; hanem még tulajdon
konczukat, melyet az ebédnél kaptak, nekik hozták s
háromszor-négyszer is visszafordultak egymásután, s mindenkor
pecsenyét hozván szájukban. A kutyák e rendenkívüli étvágya
figyelmessé tette a cselédséget s a dolog gyanakodásra adott
alkalmat. <span class="pagenum"><a name="Page_310" id=
"Page_310">-310-</a></span></p>
<p>Vigyáztak tehát a kutyákra, hogy hova hordják a pecsenyét s
távolról követvén őket, megtudtak mindent s értesítették a királyt
a történtekről. A király azonnal odament s miután kikérdezte volna
körülményeiket, mindkettőt a kocsijába ültette, hazavitte.</p>
<p>A király az első pillanattól rabja maradt a leánynak s alig mult
egy-két nap bele, már a leány királyné lett. Azonban jó sorsa ismét
rosszra változott, mert a király udvarában egy Boszorkány
tartózkodott, ki tulajdon leányát régóta a király számára
tartogatta. Ez tehát kancsal szemmel nézte a király házasságát s
minden módot felhasznált, hogy mennél előbb a királynét lábalól
eltakaríthassa.</p>
<p>Történt, hogy a királynak hosszú útra kellett menni, nagy
sírások között vált el feleségétől. A király több hónapig elmaradt;
azalatt a királyné egy aranycsillagos homlokú herczeget szült. A
Vénbanya színleg nyájassággal viseltetett iránta, agyában pedig a
legfeketébb terveket főzte.</p>
<p>Szép tavaszi nap volt, a fülmilék bájosan hangicsáltak, mikor
egyszerre rávette a vén Boszorkány a királynét, hogy megfésüli. Az
ablak előtt, hol a fésülés történt, egy mély folyó folyt; fésülés
közben egyszerre megragadta a királynét s az ablakon keresztül a
vízbe taszította. S leányát felöltöztetvén a királyné ruhájába,
ágyba fektette, hogyha a király hazajön, elhitethesse vele, hogy e
változást a gyermekágy okozta rajta. <span class="pagenum"><a name=
"Page_311" id="Page_311">-311-</a></span></p>
<p>Azonban az igaz királyné nem fult bele a vízbe, hanem kácsává
változott s a víz körül legelő báránybátyjával gyakorta váltott
szót; tudniillik megparancsolta neki, hogy kérje ki a Vénbanyától a
kis gyermeket s hozza a patakhoz, hol megszoptatván, ismét a
báránytól visszaküldötte.</p>
<p>A Vénbanya ezt örömmel teljesítette, mivel a kis gyermek
senkitől sem akart szopni, csak tulajdon anyjától. Ilyenkor a
bárány szarván vitte a kis gyermeket a folyóhoz és az ott uszkáló
kácsától kérdezte:</p>
<p>– Kácsa, kácsa, kácsácska, hol van ezen gyermek anyja?</p>
<p>Mire a kácsák:</p>
<p>– A tizenkettedik seregben.</p>
<p>Odamenvén, megtalálta őt uszkálni, ki mihelyt megpillantotta
öccsét, azonnal megrázkódott, szép asszonnyá változott s
megszoptatta a gyermeket. Ez napról-napra így volt.</p>
<p>A király hazajövén, meghallotta a Vénbanya cselekedeteit,
haragját magába fojtotta s alattomban mindenkitől tudakozódott
felesége felől.</p>
<p>Egy ízben kinézett az ablakon, meglátta a gyermeketvivő bárányt
s feljegyezte magának az órát, melyben ez történt.</p>
<p>Másnap abban az időtájban arrafelé sétált s egy bokor mellé
bujt, míg a bárány ott nem ment el a gyermekkel; ekkor a bokrok
között távolról követte s mikor szoptatta a gyermeket, egyszerre a
<span class="pagenum"><a name="Page_312" id=
"Page_312">-312-</a></span> háta megett termett, átkarolta s el sem
eresztette, míg csak a déli tizenkét óra el nem mult.</p>
<p>Ezután hazavítte s eléterjesztette a dolgot a tanácsosoknak, kik
azt ítélték, hogy a Vénbanyát lófarkon kell hurczoltatni az egész
városon keresztül. Amit ítéltek, végre is hajtották rajta. A
Vénbanya holta után sok évig boldogul éltek, legnagyobb bámulatukra
a bárányból egy szép, fiatal herczeg vált, kivel megosztozván a
trónon, most is élnek.</p>
<p class="center">(Ipolyi A. gyüjteményében 139. sz.)</p>
<h3>63. A tizenkét aranyhajú gyermek.</h3>
<p>Hol volt, hol nem volt, volt egy ifjú király, ki mindennap
sétálni ment az erdő mellé, hol három szegény leány tilózott.</p>
<p>Beszélgetés közben azt mondja a legnagyobbik:</p>
<p>– Ha engem a király elvenne, egy kosár lisztből egész népének
elég eleséget sütnék neki!</p>
<p>A középső így szólt:</p>
<p>– Ha engem a király elvenne, egy marok kenderből oly nagy zsákot
szőnnék, hogy egész népének elég eleséget rakhatna bele!</p>
<p>A legifjabb mondá:</p>
<p>– Ha engem a király elvenne, oly tizenkét aranyhajú fiút szülnék
neki, milyen még sohasem volt a földön!</p>
<p>A király ezt hallván, mondá: <span class="pagenum"><a name=
"Page_313" id="Page_313">-313-</a></span></p>
<p>– Szép mind, ha megtehetitek, de én csak egyet vehetek nőül és
így a legkisebbet veszem nőül.</p>
<p>Elvette tehát a legkisebbet feleségéül, s mikor hadba kellett
mennie, azt mondá a feleségének, hogy csak az ő nevelőanyjára
hallgasson.</p>
<p>Míg a király hadban volt, az új királyné tizenegy aranyhajú fiút
szült.</p>
<p>A nevelőnek is volt egy eladó leánya, irígy volt, hogy a király
nem az ő leányát vette el, elátkozta a tizenegy aranyhajú gyermeket
galambbá a Mátrahegyre, az arany cziprusfára s helyére tizenegy
kutyakölköt tett s megírta a királynak, hogy felesége tizenegy
ebkölköt szült.</p>
<p>Ez sem volt elég, addig űzte, hajtotta a királynét, míg el nem
ment a háztól, végre szegény királyné egy nagy odvas fában lakott
az erdőben, itt nevelte kutyáit s itt szülte a tizenkettedik
aranyhajú gyermeket.</p>
<p>Míg ezek történtek, a király szomszédnéja tizenegy aranyhajú
leányt szült; ezeket is elátkozta a Vénbanya; de nem átkozta el a
tizenkettediket; mert ezt későbben szülte, akkor, mikor a királyné
az ő tizenkettedik fiját. A királyné ezután elutazott
Jégvölgybe.</p>
<p>Útközben a legöregebb kutya, mely táltos volt, azt mondja a
királynénak:</p>
<p>– Küldd el kívülem mind ezt a kutyát, mivel ezek nem fijaid
neked, mind ily aranyhajú fiad volt, mint ez itt! <span class=
"pagenum"><a name="Page_314" id="Page_314">-314-</a></span></p>
<p>Most tehát a királyné egyetlen fijával s táltos kutyájával
utazott s érkezett a Jégvölgybe.</p>
<p>Itt minden szépre és jóra megtanítá a táltos kutya az
aranyhajút.</p>
<p>Amint vadásztak, egyszer találkoztak a királlyal s nála is
ettek.</p>
<p>Míg a király az aranyhajút a kertbe vezette, a táltos kutya
kihallgatta a Vénbanyát, hogy mit mondott a leányának, tudnillik: a
három gyémántkövet, a három halat és a roppant erejű zölddisznót
mint lehet elhozni.</p>
<p>A táltos kutya ezután elvezette az aranyhajú fiut, ki mindent
elhozott; ekkor a király nagy vendégséget adott, miközben a
vendégek elkezdtek mesélni.</p>
<p>Az aranyhajú fiú elmesélte a történteket a tizenegy aranyhajú
fiúról és a tizenegy aranyhajú leányról, akik megesküdtek
egymással.</p>
<p>Erre a király a Vénbanyát négy részre hasíttatta, országa négy
helyén kifüggesztette, feleségét pedig magához vette.</p>
<p>A tizenkettedik fiú is elvette a tizenkettedik aranyhajú leányt
s ha meg nem haltak, most is élnek.</p>
<p class="center">(Ipolyi A. gyüjteményében 734. sz. Wéber Károly
gyüjt. Szeged.) <span class="pagenum"><a name="Page_315" id=
"Page_315">-315-</a></span></p>
<h3>64. A tengeri kisasszony.</h3>
<p>Hol volt, hol nem volt, hetedhétországon is túl, volt egy
gyönyörűséges ifjú király. Ez egyszer kiment sétálgatni egy szép
patakocska mellé, amint ott sétált, jött három szép leány és
elkezdett mosni, nem tudván, hogy az az ifjú, aki ott sétálgatott,
a fiatal uralkodó.</p>
<p>Mind a három egy parasztnak a leánya volt. Sok tréfabeszéd közt
elkezdte az egyik:</p>
<p>– Ha engem elvenne a szép fiatal király feleségül, oly pompás
étkeket főznék neki, hogy tudom, sohasem evett olyan jókat!</p>
<p>– De bizony, ha engem elvenne, – mond a másik – annyit fonynék,
szőnnék neki egy nap, hogy egész regementjét kiruházhatná vele!</p>
<p>– Ha engem elvenne, – mond a harmadik – oly fiucskát szülnék
neki, hogy arany lenne a haja, a homlokán csillag, a mellén pedig
hold volna.</p>
<p>Hallván ezt a fiatal király, magához hívatá a három
parasztleányt, s így szóla az egyikhez:</p>
<p>– Te azt mondád, hogy oly jó étkeket tudsz elkészíteni, aminőket
én még sohasem ettem; azért téged férjhez adlak a szakácsomhoz, ott
eleget főzhetsz!</p>
<p>– Téged pedig, aki oly sokat bírsz fonyni, a kertészem fog
elvenni feleségül.</p>
<p>– Téged pedig, – megölelvén a harmadikat – ki nekem oly fiúcskát
fogsz szülni, hogy arany lesz <span class="pagenum"><a name=
"Page_316" id="Page_316">-316-</a></span> a haja, csillag lesz a
homlokán, hold a mellén, feleségül veszlek!</p>
<p>Úgy történt, nagy lakodalmat tartottak. Azonban a két öregebb
testvér nagy irígységgel volt az ifjú királyné ellen, annyira, hogy
bosszút esküdtek reá.</p>
<p>Egyszer kiütött a nagy háború, a királynak el kellett menni, de
meghagyta a parancsolatot, hogy ha felesége szülni fog, tüstént
írják meg neki.</p>
<p>Félév mulva szült a királyné egy aranyhajú gyermeket, melynek
csillag volt a homlokán, hold a mellén.</p>
<p>A királyné oly beteg volt, hogy nem tudott maga felől semmit, a
kertészné és a szakácsné ápolták őt, ezek megfogták a gyermeket és
egy kis ládikába tették és azt egy nagy folyóba vetették; a
királyné mellé pedig egy kutyakölyköt tettek s a királynak tüstént
megírták, hogy a felesége egy kutyakölyköt szült. A király
hajaszála felborzadt, mikor ezt hallotta, annyira megharagudott
ártatlan feleségére, hogy tüstént kiadta egy levélben azt a
parancsolatot, hogy a kutyakölyköt a vízbe vessék; a királynét meg
bekőfalazzák úgy, hogy csak annyi lyukacskát hagyjanak, melyen egy
tál befér. Azt is kiadta parancsolatban, hogy aki arra megy, köpjön
be a lyukacskán, mert aki ezt a parancsolatját áthágja, halálfia
lesz.</p>
<p>Úgy is történt, amint a király parancsolta. A ládikát a kis
gyermekkel egyenesen a malomhoz vitte a víz, szerencsére ott állt a
molnár, aki kihalászta a kis ládikát, felnyitotta s örömében majd
hogy <span class="pagenum"><a name="Page_317" id=
"Page_317">-317-</a></span> le nem esett a lábáról, rögtön a
feleségének vitte a szép kis fiucskát, ki nagyon megörült neki,
mert éppen azelőtt siratta egyetlen gyermekének a halálát. Ott
nevelték a kis herczeget öt évig, ezalatt négy gyermeke lett a
molnárnénak; ezután már nem szerették annyira, mint azelőtt.</p>
<p>Visszatérvén a király a háborúból, levert volt, mosolygását sem
látták.</p>
<p>Egyszer, amint kikocsizott a király, szép tájékot látván, kedve
jött gyalogolni. Leszállt egy malom mellett, sok kis gyermeket
látott egy rakáson, de a legidősebbnek – lehetett valami öt
esztendős – aranyhaja volt, homlokán csillag, mellén pedig hold
volt. Amint a király meglátta a gyönyörűséges kis fiut, nagy
fájdalom fogta el a szívét, gondolta magában:</p>
<p>– Ilyen fiamnak kellett volna lenni.</p>
<p>Magához hívta, kérdezett tőle egyet-mást, majd kihívatta a
molnárt, mondván neki:</p>
<p>– Add nekem ezt a kis fiút, amit kívánsz érte, magkapod, a fiút
pedig úgy fogom nevelni, mint a saját gyermekemet.</p>
<p>– Jól van, felséges uram, mivel látom, hogy gyermekünk
szerencsésebb lesz felségednél, odaadom!</p>
<p>A király kezénél fogta a gyermeket, elvitte a kocsijához, maga
mellé ültette.</p>
<p>Amint a várba érkeztek, a szakácsné és a kertészné megismerte a
fiatal herczeget s majd megette őket a méreg. <span class=
"pagenum"><a name="Page_318" id="Page_318">-318-</a></span></p>
<p>Másnap a király összehívta az egész udvart, bemutatta a
koronaörököst, a kis molnár fiút; szívesen beleegyezett az egész
ország, mert mindenki örült az oly csodaszépségű uralkodónak, csak
a szakácsné és a kertészné forraltak bosszút ellene.</p>
<p>A fiatal herczeg tizenhat éves lehetett már, mikor egyszer
magához édesgette a kertészné:</p>
<p>– Ó, de szép maga, fiatal herczegecske, de még szebb volna, ha
azt a madárkát megkaphatná, amelyik beszélni tud és az arany- és
ezüstvizecskéből iszik s úgy tud énekelni, hogy mérföldnyire
hallatszik!</p>
<p>Szomorúan ment a fiatal herczeg az istállóba, hol neki tátosa
volt, melyet atyján kívül legjobban szeretett, ez éppen egy idős
volt vele.</p>
<p>– Mi bajod van, uracskám? – kérdezi a tátos – hiszen neked semmi
sem hibázik? Szólj, ha bajod van, talán segíthetek rajta!</p>
<p>– Óh, kedves lovacskám, nekem hiányzik az a madár, mely beszélni
tud, aranyvizet iszik és úgy énekel, hogy énekét hét mérföldre
hallani.</p>
<p>– Ülj a hátamra, talán majd megkapjuk.</p>
<p>A herczeg felült a lovára, mentek.</p>
<p>Egyszer nagyot prüsszentett a tátos, és megállt egy házacska
előtt, azt mondta a fiatal herczegnek, ha bemegy, így köszöntsön
be:</p>
<p>– Jó napot, anyámasszony!</p>
<p>Bement a fiatal herczeg s úgy köszöntött be, amint a tátos
mondta: <span class="pagenum"><a name="Page_319" id=
"Page_319">-319-</a></span></p>
<p>– Szerencséd, – mond egy vasorrú Vénbanya – hogy így
köszöntöttél, másként rosszul mentél volna ki innen; mi a
kívánságod?</p>
<p>– Én, – úgymond a fiatal herczeg – kérni jöttelek, nem
tudósíthatnál-e afelől a madár felől, aki beszélni tud és úgy
énekel, hogy hét mérföldre hallani?</p>
<p>– Óh, ebben nagy fát mozdítottál, öcsémuram, sokan rosszul
jártak már amellett, de amint látom, nagy a kívánságod, én nem
bánom, nesze!</p>
<p>A Vénbanya csészét adott neki és egy darab pamutot.</p>
<p>– A csészével hozzál az arany- és ezüstvízből, a pamuttal gyugd
be a füledet!</p>
<p>Megköszönte a szívességet, kiment, felülvén a lovára, mendegélt,
míg el nem érte azt a határt, amelyben az a fa volt, amelyen az a
madár lakozott.</p>
<p>Már messziről hallotta a madarat énekelni. Begyugta a fülét,
egyenest a madárnak tartott. Megfogta a lábát, merített az arany-
és ezüstvizecskéből, lovára ült, ment.</p>
<p>A tátos megmondta neki, ne nézzen hátra! Nem is nézett, pedig
mindenféle ingerlő dologról beszélt egy hang a háta megett, de
hasztalanul.</p>
<p>Végre szerencsésen hazaérkezett a kertésznének és a szakácsnénak
nagy mérgére, s aranykalitkát csináltatott szép madárkájának.</p>
<p>Egyszer ismét szomorúan jött a lovacskájához a fiatal herczeg.
<span class="pagenum"><a name="Page_320" id=
"Page_320">-320-</a></span></p>
<p>– Mid hiányzik, szép herczeg, már madárkád is van? – kérdezé a
tátos.</p>
<p>– Még az a tükör hiányzik, amelyből az egész világot
megláthatnám!</p>
<p>– Ülj rám! Elmegyünk – szólt a tátos s elnyargaltak a
Vénbanyához. A herczeg megint úgy köszöntött be, mint először.</p>
<p>– Mit akarsz megint, nem elég a madár? – kérdezi a Vénbanya.</p>
<p>– Oh, – mond a herczeg – én azt a tükröt szeretném megkapni,
amelyben az egész világot meglátom!</p>
<p>– Hallod-e, ezt még ezerszer nehezebb megkapni, mint a madarat;
ezt mindig tizenkét Ördög őrzi éjjel-nappal; ez fent áll egy magas
hegyen, melyen még ember sohasem volt; hanem, ha mégis oly merész
vagy, ne ez a kötél és szeg, menj oda, de csak tizenkét órakor,
ekkor mindig 10 perczet alusznak, ha ezalatt az idő alatt a kezedbe
kerítheted, a tied lesz!</p>
<p>Megköszönte a fiatal herczeg a szívességet, felült a lovára,
ment a tükörért, s amint a Vénbanya mondta, úgy tett és csakugyan
az Ördögökkel való nagy küszködések után, megkapta a tűkört.</p>
<p>Hazatért a két gonosz asszony nagy bánatjára. Nagy örömmel
sétálgatott egyszer a kertben a fiatal herczeg, meglátja a
kertésznét:</p>
<p>– Most már nekem semmi sem hibázik, ugy-e? – kérdezi a herczeg.
<span class="pagenum"><a name="Page_321" id=
"Page_321">-321-</a></span></p>
<p>– Az igaz, szép herczegecske, van már szép madárkája, megvan az
a tükör, melyben az egész világot megláthatja, de most még hibázik
egy szép herczegasszony, pedig más nem illenék egy ilyen szép
herczeghez, mint a Tengeri-kisasszony, de ezt ám nehéz
megkapni!</p>
<p>E szavakra elszomorodott a fiatal herczeg, bement Tátosához
tanácsot kérni, miként lehetne a Tengeri-kisasszonyt megkapni?</p>
<p>Elmentek a Vénbanyához.</p>
<p>– Mit akarsz ismét? – kérdi a Vénbanya.</p>
<p>– Óh, ne haragudjál, kérlek! – felelt a fiatal herczeg – kérni
jöttem, nem adhatnál tanácsot, miként lehetne megkapni a
Tengeri-kisasszonyt?</p>
<p>– No, – mond a Vénbanya – ez mindennél a legnehezebb, még eddig
aki érte ment, mind otthagyta a fogát, te is úgy fogsz járni;
azonban ne ez a kilencz vessző és ez az aranyvessző, ezzel csapd
meg a tengert, ő azonnal kiugrik és békákat, kígyókat fog szájából
kihányni s neked jön, veled fog birkozni; de te szedd össze az
erődet és jól verd meg ezzel a vesszővel, verd mindaddig, míg csak
első bőréből ki nem ugrik; ekkor úgy fog könyörögni, hogy még a
kőnek is megesnék a szíve; de te fogd meg a másik vesszőt és verd,
míg a másik bőréből ki nem ugrik és így tégy, míg mind a kilencz
bőréből ki nem ugrik!</p>
<p>Ezzel elment a fiatal herczeg; amint a tengerhez jut, megcsapja,
kiugrik a Tengeri-kisasszony; iszonyatos kígyókat és békákat hányt
magától félig hal, félig vízikutya képében. <span class=
"pagenum"><a name="Page_322" id="Page_322">-322-</a></span></p>
<p>Tüstént megragadván a fiatal herczeg, kezdé verni úgy, mint a
Vénbanya parancsolá és úgy is történt, mint az mondá. Minekelőtte a
kilenczedik vesszővel verné, oly szép volt már, milyent még sohasem
látott a herczeg és oly szépen kérte, hogy a herczeg már lankadni
kezdett; akkor ismét összeszedte erejét és kiverte a kilenczedik
bőrből is. Ekkor a gyönyörűséges leány a nyakába borult és
hálálkodott:</p>
<p>– Minő jutalmat kérsz tőlem, mondd, mindent adok azért, hogy
megszabadítottál! Nézd ezeket a köveket! – egy rakás kőre mutatván
– ezek mind herczegek, kik engem akartak, de egy sem verhetett ki
mind a kilencz bőrből, azért kővé váltak. Ne ez a vesszőcske, üss
mindegyikre, felelevenednek!</p>
<p>A herczeg megütötte a köveket, felelevenedtek s mindegyik a
Tengeri-kisasszonyt akarta magának feleségül, csakhogy ettől
elkéstek, mert a fiatal herczeg felültette a tátosra,
hazavitte.</p>
<p>A királynak nagy öröme volt szép menyében, a lakodalom napja is
meg volt határozva.</p>
<p>Nagy örömmel ment a herczeg az ő lovacskájához, de mily nagy
volt csodálkozása, mikor az szomorúan lecsüggesztette a fejét.</p>
<p>– Mit szomorkodol, lovacskám? Uradnak semmi sem hiányzik!</p>
<p>– Szomorkodom, úgy-e, nem gondolkoztál még arról, volt-e
édesanyád?</p>
<p>– Az én anyám! – szólt a herczeg nem kis csodálkozással.
<span class="pagenum"><a name="Page_323" id=
"Page_323">-323-</a></span></p>
<p>– Nem halt meg még a te anyád, de ha nem szabadítod, hát meghal
nemsokára!</p>
<p>– Hát hol van? – kérdi a herczeg.</p>
<p>– Hozd el a tükrödet, majd megmutatom!</p>
<p>Benéztek a tűkörbe:</p>
<p>– Látod-e azt a kőfalat?</p>
<p>– Látom! – mond a herczeg, ott egy bűnös asszony lakik, mindig
odaköpök, ha arra megyek.</p>
<p>– Ne köpj oda többé, az a te édesanyád!</p>
<p>Megszörnyűködött a herczeg s úgy tett, amint a tátos mondta.</p>
<p>Egyszer azt kérdi a király:</p>
<p>– Miért hágod át a parancsomat, miért nem köpsz a bűnös asszony
szemébe?</p>
<p>– Én annak az asszonynak a szemébe nem fogok többé köpni, mert
az az én édesanyám!</p>
<p>Erre meg a király ijedt meg:</p>
<p>– Ki mondta azt neked? Nem igaz!</p>
<p>Azonnal hívatta a molnárt és minden kivilágosodott; akkor a
király mindjárt kiszabadította ártatlan feleségét, térdre esett
előtte, bocsánatot kért tőle, mit meg is nyert.</p>
<p>A két gonosztevőt meg akarta öletni, de mivel a királyné
könyörgött érettük, csak számkivetette őket az országból.</p>
<p>Ekkor azután megtartotta a herczeg is a lakodalmát, boldogul
éltek és élnek ma is, ha meg nem haltak.</p>
<p class="center">(Ipolyi A. gyüjteményében 33. sz. Hont v. megye.)
<span class="pagenum"><a name="Page_324" id=
"Page_324">-324-</a></span></p>
<h3>65. Az aranyhajú gyermekek.</h3>
<p>Egyszer volt, hol nem volt, még az óperencián egy
kakaskukorikolásnyival s egy vén bolhaugrásnyival is túl volt egy
fiatal király, kinek igen szép felesége volt.</p>
<p>Egyszer a szomszéd király ellen harczolni kellett mennie,
feleségétől s anyjától keservesen elbúcsúzott; feleségét áldott
állapotban hagyván otthon, kérte, hogy minden hónapban tudósítsa őt
hogyléte felől.</p>
<p>A király anyja igen házsártos vénasszony volt s haragudott
menyére, mert fia nem kedve szerint házasodott; most elérkezettnek
hitte az időt, melyben menyét eltávolíthatja a háztól. A szülés
ideje bekövetkezett és a királyné két, szép gyermeket szült: egy
fiút és egy leányt; a fiúnak a homlokán aranycsillag, a kis
leánynak pedig a jobbkarján egy szép liliom volt.</p>
<p>Az öregasszony a szülés után néhány perccel kicserélte a
gyermekeket, két, kis koppókölyköt tett a gyermek alá, a kis
gyermekeket pedig egy kosárba tette, egy kecskebőrt megtöltvén
tejjel, két lábát mint emlőket adta a két gyermek szájába s
eleresztette a tengeren; fiának pedig tüstént levelet írt, hogy
felesége két koppót szült.</p>
<p>A király nagyon felbőszült s tüstént parancsolatot küldött haza,
hogy feleségét a két, kis kölyökkel kőfal közé rakják s csak akkora
helyt hagyjanak, hogy neki ételt és italt adhassanak be rajta s
hogy <span class="pagenum"><a name="Page_325" id=
"Page_325">-325-</a></span> mindenki, aki csak a kőfal mellett
elmegy, köpdösse le; máskülönben fejével számol s ezt a
parancsolatot tüstént teljesítették is.</p>
<p>A két kis gyermeket sokáig hajtotta a szél ide s tova a
tengeren, míg végre egy sziget felé hajtotta, mely egy más
királynak a birtoka volt, ennek a királynak egy gyermeke sem volt s
éppen a tengerparton sétált, midőn meglátta a kosarat, melyet a víz
kivetett.</p>
<p>Álmélkodva látta, hogy két, kis gyermek síránkozik a kosárban és
szemök minden könnye gyémánt és drágakő volt. Mikor meglátták a kis
gyermekek a királyt, mosolyogtak s ekkor a legszebb rózsák
hullottak. A király nagy örömmel ragadta fel a két kis tengerészt,
mondván:</p>
<p>– Ime, ezt az Isten küldötte, neveljük fel őket! A kis
királyfiak nevelkedtek s 15 évesek voltak már, midőn gondviselőjük
halálos ágyához hivatá őket s érzékenyen búcsúzott el tőlük, azt
kötvén a fiú szívére, hogy szeresse a népet s tegyen jót
mindenkivel, úgy áldja meg őt az Isten! S ha a felesége meghal, ő
lesz a király; ezzel kiadta lelkét.</p>
<p>A királyné szerfelett búsult, síránkozott s bánatában két hónap
mulva ő is meghalt. Halálos ágyához hivatá ez is a két gyermeket s
meghagyta nekik, miszerint elzárkózva üljenek szobájokban, senkit
be ne bocsássanak, csak a házbelieket, kiket már ismernek, de
idegent senkit, bárki legyen az s a királyságot átadta a fiúnak,
kimult. <span class="pagenum"><a name="Page_326" id=
"Page_326">-326-</a></span></p>
<p>Nemsokára ezután a fiúnak kedve jött a vadászatra s kiment az
erdőre vadászni, amint ment, hallotta, hogy a koppók hajtanak s egy
nyúl egyenesen feléje tartott és ezt ő lelőtte. Csakhamar erre
eljött a koppók birtokosa is, a szomszéd király, az ő atyja s kérte
tőle a nyulat, mert azt az ő kutyái hajtották; de a fiú
szabadkozott, hogy jó lesz az ő kis testvérének ebédre.</p>
<p>A királynak megtetszett a fiú bátorsága, odaengedte a nyulat,
otthon pedig elbeszélte anyjának, hogy milyen csillagos homlokú,
kis fiút látott és hogy megtetszett neki.</p>
<p>Az öregasszony mindjárt arra gondolt, hogy jó lesz bármi
úton-módon elveszteni a két testvért, mert másképen neki kell
elveszni; ezért egyszer, mikor a fiú vadászaton volt, a kastélyhoz
ment s a kapun zörgetett, de nem nyitották ki. A kis leány kinézett
az ablakon s mondta, hogy nem bocsájt be senkit; az öregasszony
kérte, rimánkodott, de hasztalan volt, azután fenyegetődzött, azt
mondta, ha testvére el nem hozza a szépen szóló madarat az
elátkozott várból, akkor mind a kettőjöknek meg kell halni.</p>
<p>A kis leány sírt s mikor testvére hazajött, elmondta neki, hogy
s mint járt; de a kis király nem ijedt meg, hanem bátran azt
mondá:</p>
<p>– Sebaj! Majd elhozom én!</p>
<p>És csakhamar útra készült.</p>
<p>Hét országon kellett keresztülmennie s mikor <span class=
"pagenum"><a name="Page_327" id="Page_327">-327-</a></span> már
közel volt a várhoz, remetére talált, kinek ekképen köszönt:</p>
<p>– Jónapot, édes öregatyám!</p>
<p>Az öreg elfogadta a köszönést s mindenáron vissza akarta küldeni
a kis királyt, de nem lehetett visszatartóztatni.</p>
<p>Ekkor az öreg jó tanácsot adott neki, hogy ha ezt megtartja,
elhozhatja a szépen szóló madarat.</p>
<p>Azt mondta neki, hogy ha bemegy a kapun, egyenesen tartson
mindenütt s a kert közepén szép kis zöld fán arany kalitkában van a
madár, de a kalitkát ágastól kell levenni s úgy hozni ki.</p>
<p>A fa tövében volt egy forrás az élet vizével, ebből kellett neki
meríteni egy üveggel; azután ha kifelé jön, sebesen jöjjön,
rettenetes állatok fognak háta megett bömbölni, ordítani, végre
szülei, testvérei fogják őt síránkozva kérni, de neki nem szabad
visszanézni, mert tüstént kővé változik, mint sokan, kik már próbát
tettek. Ha egyszer kihozza már a kapun a madarat, szétnézhet ott a
szerencsétlenek közt, kik kővé váltak, de ne élessze fel őket, mert
akkor neki lesz velök baja!</p>
<p>A kis fiú úgy tett, mint tanácsolva volt, sebesen haladt a
kertben s letörte a nagy kalitkát ágastól, merített az élet vizéből
s ezzel megfordult s jött kifelé.</p>
<p>Mindjárt hallotta a nagy ágyúdörgéseket, puskalövéseket,
irtóztató ordításokat, szüleinek és testvéreinek a síránkozását, de
mindezekre mit sem hajtott, <span class="pagenum"><a name=
"Page_328" id="Page_328">-328-</a></span> hanem sebesen haladt
kifelé. Végre kiért a kapun, széttekintett s látott töménytelen sok
kőembert.</p>
<p>Megszánta őket, az élet vizéből mindegyikre öntött egy cseppet s
azok mind feléledtek s nagyon köszönték, hogy felélesztette őket;
együtt haladtak azután a remete lakása felé.</p>
<p>Útközben azonban feltámadt bennök az irígység, felgerjedt
bennök, el akarták a gyermektől venni a szépen szóló madarat, de
ekkor jött a remete, megszidta őket, hogy így akarnak bánni
jóltevőjökkel s megköszönte a kis királynak, hogy felszabadította
remetesége alól; mert ő el volt átkozva, hogy mindaddig ott
tartozik remetéskedni és az arrajövőknek útbaigazítást adni, míg
valaki a szépen szóló madarat onnan el nem hozza; különben ő is
király gyermeke s most már ketten indultak hazafelé.</p>
<p>Hosszú utazás után hazaért a kis király s a kastély előtt sokáig
tapsolt, kiabált, míg végre kis húga, ki ezalatt mindig sírt és
imádkozott, kinézett s örömében nem tudott hova lenni. A mindentudó
és szépen szóló madártól azután megtudták, hogy kicsoda az ő atyjok
és miképen cselekedett velök az ő nagyanyjok.</p>
<p>Ezután a királyfi megkérdezte a szépen szóló madarat: miképen
juthatna el legkönnyebben atyjához?</p>
<p>– Úgy, édes gazdám, ha kimégy még egyszer vadászni s ha
összeakadsz atyáddal, hívd meg őt <span class="pagenum"><a name=
"Page_329" id="Page_329">-329-</a></span> ebédre; a többiről én
magam fogok gondoskodni; az ellátásról, ételekről, mindenről!</p>
<p>A kis király örömmel szót fogadott a szépen szóló madárnak,
kiment vadászni, ismét hallott a rengeteg erdőben vadászeb
csaholását; egyszer csak kibukkant elébe egy gyönyörű szarvas, ő
ezt csakhamar elejtette s bevárta, míg előjön a követelő. Ott
termett a király is azonnal és követelte szarvasát:</p>
<p>– Add ide, öcsém, – úgymond – már másodszor lövöd el kutyám elől
vadamat!</p>
<p>– Dehogy adom, – mond a királyfi – jó lesz a húsa, a jövő héten
úgy is szívesen látom felségedet minden háznépestől udvari
tisztjeivel együtt szegény lakásomban!</p>
<p>A királynak szerfelett megtetszett a királyfi bátorsága s
megígérte neki, hogy el fog hozzá menni. A kis király hazavitte a
vadat, elmondta húgának, miszerint atyjok el fog jönni, de ne
ismertesse meg vele magát.</p>
<p>Eljött végre a kitűzött idő s mindent a legcsinosabban rendelt
el a szépen szóló madár, minden szebb volt legalább is hétszer,
mint a szomszéd királyé.</p>
<p>A legízletesebb ételeket hordták fel a szerecsen szobalányok,
kiket a madár idézett elő s tizenkét Szellem volt a muzsikus, kik a
leggyönyörűbb nótákat húzták ebéd után. Az öreg királynak a szeme
fénye majd elveszett a vakító pompa láttára.</p>
<p>Ebéd végeztével meghívta magához, sokkal <span class=
"pagenum"><a name="Page_330" id="Page_330">-330-</a></span>
szegényebb udvarába a kis királyt. A kis király elfogadta a
meghívást és érzékenyen elbúcsúztak a viszontlátásig.</p>
<p>Ezután megkérdezte madarától az anyja hollétét; a madár
megmondta, hogy az út mellett levő kápolnába van befalazva s hogy ő
onnan a Szellemek segítségével kiviteti.</p>
<p>Nehezen számlálták a napokat, órákat, perczeket, végre
elérkezett a várva várt idő. Gyönyörű hatlovas hintóba ültek s
elindultak, a kápolna mellett megállottak, a szépen szóló madár
előparancsolá a Szellemeket, s kihozatta az anyát a kőfal közül;
ekkor megismertették vele magokat gyermekei s kérték anyjokat, hogy
ne ismertesse még meg magát az öreg királlyal, csak majd azután.
Gyönyörű fekete selyemruhát adtak reá s behajtattak az öreg király
udvarába, ki már messziről üdvözölte őket és igen szívesen fogadta
vendégeit.</p>
<p>Elérkezett az ebéd ideje, egyik egy s másik más mesét mondott;
végre rákezdte a kis király is a meséjét: Volt egyszer egy király,
volt ennek a királynak egy gyönyörű szép felesége. Egyszer a
királynak háborúba kellett menni, feleségét otthon hagyta áldott
állapotban; és így tovább mesélte az ő élete történetét. Mikor az
öregasszony ármányára került a sor, az öregasszony irult-pirult,
végre felkiáltott a kis király:</p>
<p>– Felséges király, mit érdemel az a személy, ki így rászedte
fiát? <span class="pagenum"><a name="Page_331" id=
"Page_331">-331-</a></span></p>
<p>A király nem vette észre a czélzást, azt mondta, hogy
felnégyelést; ekkor a feketelelkű öregasszony elájult s a kis
király szaván fogta atyját s az öregasszonyt tüstént felnégyelték,
a város négy szegletére felszegezték, magokat pedig
megismertették.</p>
<p>Ekkor nagy vendégséget csaptak, még a szépen szóló madár is
emberré, királyfivá változott, kinek addig kellett madárbőrben
lenni, míg valakivel jót nem tett. Vígadtak, tánczoltak, ettek,
ittak, még én is elindultam egy szöszfarkú, viaszkderekú, üvegfejű
lovon; aczélpatkója volt lovamnak, sarkantyúm papirosból volt; a
lovam megbotlott egy kőben, tüzet adott az aczélpatkó, meggyulladt
a lovam farka, elolvadt a dereka, szétrepedt a feje, leégett a
sarkantyúm is, s amint láttok, azért járok most az apostolok
forspontján.</p>
<p class="center">(Ipolyi A. gyüjteményében 27. sz. Csolosz Pál
gyüjt. Máramaros-Sziget.)</p>
<h3>66. A tizenkét varjú.</h3>
<p>Volt egyszer egy szegény asszony, annak volt tizenkét fija és
egy leánya.</p>
<p>Egyszer főzött mákos metéltet, ekkor hazajött az erdőből az
asszony tizenkét fija, mind a tálhoz szaladt s elkezdték kapdosni a
metéltet. Erre az anya úgy megharagudott, hogy azt mondá:</p>
<p>– Óh, bárcsak már varjúk lennétek!</p>
<p>Alighogy ezt kimondta, azonnal mind a tizenkét varjú kirepült az
ajtón. Sírt-rítt az anya, bánatjában <span class="pagenum"><a name=
"Page_332" id="Page_332">-332-</a></span> meg is halt; a leányka
pedig – kit Nánikának hívtak – árvácska maradt.</p>
<p>Mit tegyen szegény! Anyja gyűrűjét az ujjára húzta s felkészült
bátyjait keresni.</p>
<p>Ment, mendegélt, míg egy nagy erdőben ráesteledett, felment
Nánika egy fára, félve, hogy ott lent a vadállatok megeszik; de
lenéz a fáról s mit lát? Világot, nem messze a fától. Leszállt a
fáról s ment annak a háznak, ahol azt a világot látta.</p>
<p>Amint odaért, látta, hogy az egy nagy vár, felment azután sok
garádicson, kinyitott egy ajtót s bement egy nagy terembe, melyben
egy asztal volt felterítve tizenkettőre. Ment tovább, hát egy
konyhába jött, hol minden ki volt készítve főzésre, de még semmi
sem volt megfőzve. A leányka megfőzött, még az ágyakat is
felágyazta, azután egy szegletbe bujt el.</p>
<p>Egyszer, tizenkét órakor kinyilnak az ablakok és berepül
tizenkét varjú; azonnal megismerte Nánika, hogy ezek az ő bátyjai
és nagyon megörült; a varjuk pedig csodálkoztak, hogy ki lehetett,
aki nekik megfőzött?</p>
<p>Keresték, de nem találták, mert Nánika nem akarta magát
megmutatni; elrepültek. Másnap megint elkészített mindent és
gyűrűjét a legöregebb varjúnak a tányérjához tette. A varjuk ismét
csodálkoztak, de mikor a gyűrüt meglátták, azt mondták:</p>
<p>– Itt a mi testvérünk!</p>
<p>Ekkor Nánika előjött, megölelték. <span class="pagenum"><a name=
"Page_333" id="Page_333">-333-</a></span></p>
<p>– Én, – úgymond Nánika – titeket jöttem megszabadítani!</p>
<p>– Nehéz dolog ez, – mondának a varjuk – ha hét esztendeig nem
szólsz egy szót se és tizenkét inget és lábravalót varsz
csoványból, megszabadíthatsz!</p>
<p>Nánika szedett csoványt és elkezdte az ingeket varrni. Kiült a
ház elébe és ott dolgozott.</p>
<p>Egyszer egy király vadászni ment, eltévedt s ahhoz a várhoz
ment, ahol Nánika volt. A királynak nagyon megtetszett Nánika
szépsége, szólt is hozzá, de Nánika nem felelt, hanem csak
integetett; a király feleségül vette.</p>
<p>Egyszer elment a király háborúba, ezalatt a királyné kis
fiucskát szült; volt ott a királynál egy Vénbanya, ez felkapta a
kis fiut, az ablakon kidobta, de nem esett a földre, mert két varjú
megkapta. A Vénbanya kutyakölyköt tett a királyné mellé s a
királynak megírta, hogy a királynénak kutyakölyke lett.</p>
<p>Ismét lett a királynénak gyermeke, melyet a Vénbanya szinte
kivetett, de ezt is elkapta két varjú, ekkor macskát tett a gyermek
helyébe.</p>
<p>A király erre annyira megbosszankodott, hogy megparancsolta,
nyakazzák le a királynét. Amint kivitték a vesztőhelyre és a hóhér
le akarta nyakazni, előrepült tizenkét varjú, megkapta a királynét
és elvitte egy házacskába, hol fija és leánya volt; a fiut
Jancsikának, a leányt Nánikának hívták. <span class=
"pagenum"><a name="Page_334" id="Page_334">-334-</a></span></p>
<p>A hét esztendő elmult, megvarrta csoványból a tizenkét inget és
lábravalót, mind a tizenkét varjú szép fiatal legénnyé változott s
mesteremberek váltak belőlök.</p>
<p>Amint a király vadászni járt, egyszer rásetétedett, felment egy
fára szétnézni, nem lát-e valahol világot? Hát csakugyan látott egy
kis házacskában, bement oda, ahol is egy asszony ült és fonyt, itt
szállást kért.</p>
<p>Amint lefeküdtek, Nánika megismerte a királyt. Mikor éjszaka
aludt a király, leesett a királynak a félkeze az ágyból, azt mondja
Nánika a leányának:</p>
<p>– Eredj, Nánika, emeld fel annak az úrnak a kezét, hiszen úgy is
az a te édesatyád!</p>
<p>Megint leesett a királynak a lába:</p>
<p>– Menj csak, Jánoska, emeld fel annak az úrnak a lábát, hiszen
az a te édesatyád!</p>
<p>Másnap elbeszélte az inas a királynak, hogy az éjjel mit hallott
s a király még egy éjjelre kért szállást, de ekkor nem aludt el,
csak mutatta, hogy alszik.</p>
<p>Mikor leeresztette a kezét, Nánika ismét Nánikát küldte
felemelni, megint csak azt mondta, hogy az az ő apja. Ekkor
felugrott a király, megölelte kedves feleségét, ki neki mindent
elbeszélt, mi vele történt; azután elvette a király ismét és
boldogul éltek gyermekeikkel és a bátyjai szolgáltak neki.</p>
<p class="center">(Ipolyi A. gyüjteményében 38. sz. Hont v. megye.)
<span class="pagenum"><a name="Page_335" id=
"Page_335">-335-</a></span></p>
<h3>67. A csonkakezű leány.</h3>
<p>Volt, hol nem volt, volt a világon egy Öregbanya, ennek volt egy
menyecske lyánya, mind a ketten Boszorkányok voltak és ennek a
menyecskének egy gyönyörűséges szép lyánya.</p>
<p>Azon voltak mind a ketten, hogy ebből is boszorkányt
csináljanak, de a lyány azzá lenni nem akart. Mit csinál tehát a
két gonosz? Otthon hagyja a lyányt egyedül, hogy sorsát gondolja
el.</p>
<p>Hazajöttek, de a lyány régi szándokában hűen megmaradt s egy
Istenért sem lett volna boszorkány. Tehát kapták, fogták, elvágták
mind a két kezét karba’, reá egy kis kosarat akasztottak, bele egy
kis kenyeret tettek, hogy ha megéhezik, egyék s avval
elküldték.</p>
<p>Ment, mendegélt, előtalált egy erdőt, ebben lakott ő hosszú
ideig, míg azután a vad gyümölcsre ráúnt; elindult tehát.</p>
<p>Ment, mendegélt, előtalált egy nagy várat, de látja, hogy
borzasztó lakatok vannak ajtaján s azért ment tovább s midőn
odaért, lecsattantak az ajtóról a lakatok, bemegy és elálmélkodik,
hogy itt annyi sok szép gyümölcs van, hogy oly sűrűn vannak benne
az arany almákkal gazdagon megrakott fák; alámegy egynek, amelyik
az ajtóhoz legközelebb állott.</p>
<p>Amint aláért, megrakódik a fa, hullnak róla az aranyalmák, úgy
hogy a kis kosár megtelt egészen, <span class="pagenum"><a name=
"Page_336" id="Page_336">-336-</a></span> azzal elhagyja a lány a
kertet, az ajtó utána becsukódik s rázárulnak a lakatok.</p>
<p>A király, amint reggel sétál a kertben, észreveszi, hogy híjja
van az aranyalmáknak. Bemegy szobájába, behívatja az őrt s erősen
ráripakodik:</p>
<p>– Te gonosz szolga, te az éjjel nem őrködtél, te az éjjel
aludtál, az aranyalmákból sok hiányzik, hová tetted? kinek adtad?
ki vitte el?</p>
<p>– Uram, királyom – mond a szolga – nem adtam én sekinek, nem is
vitt, nem is vihetett volna belőle senki egyet is, mert senkinek
sem lehet az ajtón bejönni, hacsak valaki felülről le nem
szakítgatta.</p>
<p>Másnap éjféltájon ismét eljő a lyány, előtte leperegnek a
lakatok s kinyílik az ajtó; a fa alá megy; az megrázkódik; a kis
kosár megtelik; azzal visszafordul; kimegy; utána az ajtó
becsukódik, a lakatok rázárulnak; ő pedig megy tovább dolgára.</p>
<p>Hasonló séta alkalmával a király megint látja, hogy az
aranyalmákból sok elveszett, bemegy szobájába, behívta az őrt,
rátámad, de ez is, mivel csak azt felelte, mit tegnap a másik,
bezáratta egy igen-igen sötét tömlöczbe.</p>
<p>Csakhamar betoppant a király legkisebbik fia.</p>
<p>– Apám, azt hallom, hogy az aranyalma az éjjel is megfogyott,
hanem tudom, hogy nem talál benne hiányt holnap reggelre; majd
kilesem én, hogy ki hordja éjjenként az aranyalmát? <span class=
"pagenum"><a name="Page_337" id="Page_337">-337-</a></span></p>
<p>A király eleinte nem akarta ezt megengedni, hanem hát mégis
beleegyezett.</p>
<p>Estére kelt az idő. A fiú kimegy a kertbe, őrt áll, de tizenkét
óra felé nagyon megkörnyékezi az álom, mosdik, dörzsöli a szemét,
de ez nem sokat ér, végre midőn az éjfél elérkezett, a kapuról a
lakatok lepattogtak és rája lanyha álomszellő szállott, már csaknem
elaludt; hanem azért erőt vett magán s mintegy álomközben látja,
hogy az ajtón egy gyönyörűséges szép lyány lépked befelé, az arany
almafa alá áll, az megrázkódik s a kosara tele húll, azzal
visszafordul; de amint menne kifelé, a királyfi rákiált:</p>
<p>– Ki vagy? Megállj!</p>
<p>– Én, – mondá a lyány – egy szerencsétlen vagyok, kit, mivel
boszorkány lenni nem akartam, anyám magától elcsapott. Uram, –
folytatá tovább – én előtted meg nem állhatok, mert szűzanya
meztelen vagyok, a sok tövis és szedercserje egészen leszaggatták
rólam a ruhát.</p>
<p>De a királyfi mégsem ereszti őt szabadon. Ráveti köpenyét, úgy
maradt a testén, ahogy’ ráesett, mert hát csonkakezű volt s meg nem
igazíthatta azt magán.</p>
<p>Másnap a király látja, hogy megint híja az aranyalmának,
behívatja a fiát s kérdi tőle:</p>
<p>– Nohát, láttál-e valakit? Megfogtad-e a tolvajt?</p>
<p>– Láttam bizony, – mondá vidáman a fiú – de meg is fogtam ám!
<span class="pagenum"><a name="Page_338" id=
"Page_338">-338-</a></span></p>
<p>– Megfogtad hát, fiam, no jó, vessétek a legsötétebb tömlöczbe,
hét múlva pedig éltét fogja veszíteni.</p>
<p>– Jaj, apám – mondá a fiú, – nem érdemes ő arra, mert neki nincs
keze, mivel kinyithatta (volna a kaput) és leszedhette volna az
arany almát, az magától tárult fel előtte és az alma magától
hullott a kosárkájába. Engedelem neki, apám, mert a szerencsétlen
lyány ártatlan, mint a ma született gyermek!</p>
<p>A király maga elé hívatja s egy-két pillanatot vetve rá,
meggyőződik felőle, hogy ártatlan. Hanem mivel igen-igen szép volt,
a királyfinak kimondhatatlanul megtetszett, miért is megkereste az
atyját, hogy számára szobája mellett csináltasson egy kis házat. A
gyermek kívánsága meglett.</p>
<p>Néhány év mulva a fiúnak eljött a házasulóideje s az apja
felszólította, hogy keressen magának feleséget.</p>
<p>– Kerestem már én, apám!</p>
<p>– Kit? – kérdé az apa.</p>
<p>– A csonkakezű lyányt – felelte egész elhatározottsággal.</p>
<p>– Óh, fiam, – mondá az apa – ugyan hogy’ vehetted volna azt,
mikor még az égből is nyomorultat várhatni?</p>
<p>– Már nekem az mindegy, én őt szeretem, néki az enyémnek kell
lenni, bármikép történjék is az!</p>
<p>– Óh, fiam!… <span class="pagenum"><a name="Page_339" id=
"Page_339">-339-</a></span></p>
<p>– Amit mondtam, megmondtam; én senkivel, csak ővele lehetek
boldog.</p>
<p>Végre aztán az apa – miután látta, hogy minden beszéd hasztalan
– beleegyezett. Nagy lakodalmat csaptak, hét város környékéről
behítták a királyokat, ettek, ittak, vígan voltak.</p>
<p>Három hónap mulva, a lakodalom után, el kellett menni a
királyfinak a háborúba, mert atyja országát rettenetes ellenség
támadta meg.</p>
<p>Esztendőre a királyfinak két aranyhajú gyermeke született,
mellén egyiknek nap, a másiknak félhold volt.</p>
<p>Ekkor az öreg király behívatja magához az öregudvarost, aki
mindig becsületesen el szokott dolgában járni, egy levelet ad át
neki és megparancsolja, hogy vigye el fiának a táborba, hogy tudja
meg az örvendetes hírt.</p>
<p>Mén, mendegél, egy erdő szélén előtalál egy öreg asszonyt, ez
volt a királyné öreganyja, a Vénboszorkány.</p>
<p>– Hova mégy, fiam? – kérdi az udvarostól.</p>
<p>– Megyek a táborba, a királyfinak levelet viszek.</p>
<p>– Este van már, ne menj ma tovább, térj be hozzám pihenni!</p>
<p>Az udvaros az öreg felszólítását elfogadta. Bevezette tehát
magához az Öregbanya, mindjárt főzött neki paprikás húst; jól
lakott; ágyat vetett neki s elaludt. <span class="pagenum"><a name=
"Page_340" id="Page_340">-340-</a></span></p>
<p>Reggel felkelt, mit sem gyanítva, a levelet, melyet az este az
Öregbanyának átadott, kezébe veszi, elindul és elérkezik a táborba.
Megkeresi a királyfit, átadja neki a levelet, a királyfi olvassa s
elkezd könnyezni, ami az öregudvaros előtt igen felötlő volt;
elolvasván, leült, reá választ ír, mely meglévén, átadja a
szolgának azzal az izenettel, hogy a két királyfiút, míg ő haza ér,
meg kell hagyni.</p>
<p>Az udvaros mitsem tudva erről a két kutyafiúról, átveszi a
levelet s elindul vele, nemsokára ismét elért az említett erdő
végére, itt már rég várakozott reá a Boszorkány, behíjja magához,
paprikáshússal jól tartja, puha ágyat vet neki, melyen a szolga,
miután táskáját az öregnek átadja, jóízüen elaludt. Azalatt a Banya
kivette a táskából a levelet s mivel mind az öreg, mind a fiatal
király írását hűen tudta utánozni, ehelyett is másik levelet írt,
azzal az izenettel, hogy a királynét és a két fiát világnak kell
ereszteni. Reggel fölébredt a szolga, jól lakott és elindult
hazafelé.</p>
<p>Hazaérvén, átadja a királynak a levelet, olvassa s nagyon
elcsudálkozik rajta, hogy a fia feleségét s a gyönyörű szép két kis
gyermekét a szélnek ereszteni parancsolja.</p>
<p>De mit volt mit tenni, a parancsnak engedelmeskedni tartoztak.
Sok sírás, jajgatás után kivitték az erdőre az ifjú királynét s két
kis fiát, csonka karjára ereszték s ott hagyták magában. Úgy
élősködtek ők itten erdei gyümölccsel. <span class=
"pagenum"><a name="Page_341" id="Page_341">-341-</a></span></p>
<p>A kis gyermekek csúnyák voltak, mert nem tudta őket megmosni az
anyja, végre előjött aztán egy ősz Öregember, egy vödörben vizet
hozott és mondta, hogy mossa meg benne a kezét, majd kinyől. Mossa,
mossa, hát kinyőlt a keze. Ekkor így szólott az Öreg:</p>
<p>– Eredj, van itten az erdőben egy kis ház, van abban mindenféle
élelem, melyből jól, úri módon megélhetsz; van ott a konyhában egy
tőke, erre van kötve egy nagy vasláncz; majd mén oda egy fekete
agár, kösd arra a lánczra, az lesz a te Öreganyád.</p>
<p>Elindul a királyné, feltalálja a kis házikót, melyben mindenféle
élelem található volt, egyszer arra megy a fekete agár, megköti a
lánczra, de reggelre a láncczal együtt eltűnt.</p>
<p>Míg ezek történtek, hazajött a király a háborúból, első gondja
volt a feleségét kérdezni, de ez már akkor a királyi palotától
távol volt. Nagy csapat kísérettel elindult a király keresni szép
feleségét. Már lement a nap, mégsem szűntek meg keresni, csakhogy
valamikép megtalálhatnák. De egy katona jó távolnyira világosságot
pillantott meg, tudatta ezt a királlyal, akivel az egész csapat
arra vette útját. Végre elérik a házat, ahol a világosság volt.
Szállást kértek, amelyet – mivel az ősz Öreg azt is meghagyta, hogy
hajlokába mindenkit befogadjon, – szívesen megadott nékik.</p>
<p>A királyné jó vacsorát készített a királynak és <span class=
"pagenum"><a name="Page_342" id="Page_342">-342-</a></span> a
többieknek, kik jóllakván, mingyárt elszenderedtek, kivéve az
őröket.</p>
<p>A király bentaludt a királyné szobájában egy padon, de a
királyné és két kis gyermeke egész éjszakán át ébren voltak.</p>
<p>A királynak, amint aludt, kiesett a kezéből a zsebkendő.</p>
<p>Ekkor az ismeretlen királyné azt mondja:</p>
<p>– Eredj, fiam, add fel neki azt a kendőt, úgyis a te atyád volt
az!</p>
<p>Nemsokára elejti a király a pipáját is.</p>
<p>– Eredj, fiam, – szólt ismét az ismeretlen királyné – add fel
neki azt a pipát, úgyis a te atyád volt az!</p>
<p>Nemsokára fölébred a király és a többiek, jóllaktak és mentek
tovább, de mielőtt elindultak volna, figyelmezteti a háziasszonyt a
király, hogy estére ismét be fognak hozzá térni.</p>
<p>Mennek, mendegélnek, miközben a király elbeszélte katonáinak az
észrevételeit, hogy ez az asszony nagyon hasonlít az ő feleségéhez,
mire az őrök is elmondták, hogy ők meg hallották, hogy az asszony
egyszer azt mondta az egyik fiának:</p>
<p>– Vedd fel, fiam, azt a kendőt, úgy is a te atyád volt az!
Máskor pedig a másik fiának:</p>
<p>– Eredj, fiam, vedd fel neki azt a pipát, úgyis a te apád
volt!</p>
<p>Nagyon megörült ennek a király, miért is elhatározta magában,
hogy ha estére visszatérnek, <span class="pagenum"><a name=
"Page_343" id="Page_343">-343-</a></span> teteti magát, mintha
aludnék, de valóban nem alszik, hogy megtudja: vajjon igaz-e?</p>
<p>Estére ismét visszatértek.</p>
<p>A király arra a padra ült, amelyiken tegnap; tetette magát,
mintha aludnék, leejti először a keszkenőjét. Mire az ismeretlen
királyné így szólítja meg kisebbik fiát:</p>
<p>– Eredj, fiam, tedd az ölébe azt a kendőt, úgyis a te apád volt
az!</p>
<p>Leejti másodszor a pipáját.</p>
<p>– Eredj, fiam, – mond az anya az öregebbik fiának – vedd fel,
tedd a kezébe, úgyis a te atyád volt az!</p>
<p>Erre a király felugrik, megöleli, megcsókolja feleségét,
gyermekeit és kimondhatatlan örömmel – a házat más szegénynek ott
hagyván – hazafelé indultak.</p>
<p>Útközben elbeszélte a királyné az ő történetét: hogy mikor az
erdőre kitették, gyermekeit meg nem moshatta, hanem odajött hozzá
egy vödör vízzel az Öreg-Isten ősz ember képiben, hogy az
igazította azután őt abba a kis házba, hová mindjárt egy agár
szaladt, kit lánczra kötött az ősz Öregember parancsából, mert az
öreganyja: a Vénboszorkány volt; de amely reggelre lánczostól
együtt eltűnt.</p>
<p>Hazaértek, nagy lakodalmat csaptak, amelyen a környékből a
királyok mind jelen voltak, még az Öregboszorkányt is elhítták.
<span class="pagenum"><a name="Page_344" id=
"Page_344">-344-</a></span></p>
<p>Mikor azután behozták az ételt, az öregkirály így szólott:</p>
<p>– Mit érdemel az olyan teremtése az Istennek, aki oly
gonoszságot követett el, mint amilyen a fiam feleségén történt?</p>
<p>Nem akart senki semmit szólni, hanem az Öregbanya fölállott:</p>
<p>– Azt érdemli biz’ az, fölséges király, hogy a szilaj csikó
farkára kössék, négy felé vágják és a város négy sarkára
fölszúrják.</p>
<p>– Magadnak mondtad ki a büntetést, gaz banya – mond a király, –
vigyétek és hajtsátok végre rajta.</p>
<p>A gonosz Boszorkány halála után boldogul éltek s talán még most
is élnek, ha meg nem haltak.</p>
<p class="center">(Ipolyi A. gyüjteményében 488. sz. Herczegh
Mihály gyüjt. Hódmező-Vásárhely.)</p>
<h3>68. Hamupepejke.</h3>
<p>Egyszer volt egy királynak három fija. A két nagyobbik igen
világi, úgynevezett gavallér volt, a legkisebbik pedig mindig
félrehúzódott s legjobb helyét csak a tűzhelyen találta, amiért
elnevezték Hamupepejkének s minthogy ily természetű volt, sem
szülei, sem bátyjai előtt nem volt kedves, sőt az utóbbiak
gyűlölték is.</p>
<p>Egyszer, amint mindinkább nevekedtek a királyfiak, a két nagyobb
elhatározta magában, hogy <span class="pagenum"><a name="Page_345"
id="Page_345">-345-</a></span> elmegy világlátni s ezt a
Hamupepejke is megértvén, ő is reávette magát. Bejelentették tehát
szándékukat szüleiknél, kik bele is egyeztek.</p>
<p>Az anyjok, szokás szerint, ellátta őket útravaló pogácsával,
hanem Hamupepejkének nem búzalisztből, mint a többinek, hanem
hamuból sütött.</p>
<p>Egyszer, amint mendegéltek hetedhétország ellen, az úton
megéhezve, letelepedtek s elővették az útravalójukat s falatoztak.
Amint falatoznak, eléjök jön a kis egér s kér a nagyobbiktól
eleséget, mondván:</p>
<p>– Adj egy falat pogácsát, jótettedért jót várj!</p>
<p>De ő nemcsak, hogy nem adott neki, de még elűzte magától.</p>
<p>Kis idő mulva odament a másikhoz s attól is kért, mondván:</p>
<p>– Adj egy falat pogácsát, jótettedért jót várj!</p>
<p>De az is, mint a bátyja, elűzte magától, nemhogy adott volna
neki.</p>
<p>Kis idő mulva megint előkerült a kis egér s a Hamupepejkétől is
kért, mondván:</p>
<p>– Adj egy falat pogácsát, jó tettedért jót várj!</p>
<p>De ő már nem űzte el, hanem adott neki a maga hamupogácsájából,
jól tartotta. Ekkor a kis egér egy sípot adott neki, mondván:</p>
<p>– No, amiért velem jót tettél, neked adom ezt a sípot s amikor
ezt megfúvod, én azonnal megjelenek és segítségedre leszek!
<span class="pagenum"><a name="Page_346" id=
"Page_346">-346-</a></span></p>
<p>Egyszer, amint utazásukból hazatértek, történt, hogy a szomszéd
király, kinek egy szép leánya volt, csináltatott valami magas
helyen állványt s abba egy aranyos széket és kihírdette a körüllevő
országokban, hogy aki – midőn az ő leánya ebben az állványban a
karosszékben ül – odaugrat háromszor s megcsókolja, annak adja
leányát.</p>
<p>Meghallották ezt a királyfiak is, felnyergeltették a legjobb
lovukat, legszebb herczegi ruhájukat magukra vévén, megjelentek a
kitűzött időben a szomszéd király lakása előtt.</p>
<p>De egyszer a Hamupepejke is gondolkozóba esik, hogy jó volna
neki is próbát tenni; megemlékezett a kis egérről és a tőle kapott
sípról, belefujván, előtermett a kis egér:</p>
<p>– No, felséges gazdám, – mond a kis egér – mivel
szolgálhatok?</p>
<p>A Hamupepejke elmondván kívánságait, a kis egér belefujt egy
másik, őnála levő sípba s azonnal termett ott szép ló, gyönyörüen
tündöklő sárgaréz szerszámmal, még a patkója is rézből volt s neki
magának gyönyörű szép ruha.</p>
<p>Ez meglévén, a kis egér szépen felöltöztette Hamupepejkét s ő
eltávozván, Hamupepejke útnak indult.</p>
<p>Amint odaért, már próbálgatták a király- és herczegfiak, de
senki sem tudott oda felugratni.</p>
<p>Egyszer, legutoljára ő is sarkantyú közé vette a lovát, hát még
sokkal feljebb ugratott az állványnál <span class=
"pagenum"><a name="Page_347" id="Page_347">-347-</a></span> s meg
is csókolta a királykisasszonyt s azzal elnyargalt.</p>
<p>Mire bátyjai hazamentek, ő már le is vetkezett, lovát s
öltözetét a kis egér elvitte és ő ismét a hamuba ült.</p>
<p>Hazamennek a királyfiak, beszélgetik, hogy milyen derék ifjú
volt az, aki felugratott s haragudtak, hogy ők meg nem tudták
tenni.</p>
<p>Egyszer a Hamupepejke is megszólal:</p>
<p>– Bizony, én is láttam a kútágas tetejéből.</p>
<p>Bátyjainak sem kellett több, kivágatták a kútágast irígységből,
hogy többet ne nézhesse őket.</p>
<p>Nemsokára újra fel lettek szólítva a próbálkozók, ekkor újra
elment a két királyfi.</p>
<p>Hamupepejke ismét megfujta a sípot s a kis egér újra előjött s
felöltöztette Hamupepejkét drága, szép ezüstös ruhába, lovát is
ezüstös szerszámmal ékesítette fel, még a patkója is ezüstből volt.
Elment ismét Hamupepejke s miután a többiek siker nélkül
próbálgatták, utoljára megsarkanytyúzta lovát s felugratván, újra
megcsókolta a királykisasszonyt s ekkor ismét elnyargalt s mire
bátyjai haza mentek, megint a hamuban ült.</p>
<p>Amint a bátyjai hazaérve beszélgetik az egész dolgot,
Hamupepejke ismét megszólalt:</p>
<p>– Én is láttam a kémény tetejéből!</p>
<p>Ekkor a bátyjai megharagudván, a kémény tetejét lehúzatták.
<span class="pagenum"><a name="Page_348" id=
"Page_348">-348-</a></span></p>
<p>Kevés idő mulva eljött a harmadik próba ideje. Akkor ismét
elmentek a királyfiak, a Hamupepejke is belefujván a sípba,
megjelent a kis egér; ekkor még drágább, aranyos ruhába öltöztette
s a lovát is aranyos szerszámmal ékesítette fel, még a patkószege
is arany volt.</p>
<p>Amint a többiek ismét siker nélkül próbálgatták, utoljára ő
megint felugratott s megcsókolta a királykisasszonyt. Vivát-ot
kiáltottak s karon fogva tüstént bevezették a szép aranyos
királyfit s tudakozták, ki fia?</p>
<p>Ezután összeadták őket, nagy lakodalmat csaptak s máig is élnek,
ha meg nem haltak.</p>
<p class="center">(Ipolyi A. gyüjteményében 1. sz. Simon Mihály
gyüjt.)</p>
<h3>69. A mostoha testvérek.</h3>
<p>Volt egyszer egy Vénbanya, ennek volt egy édes- és egy
mostohaleánya; lakott a városban egy szép, fiatal gróf. A Vénbanya
mostohaleánya nagyon szép volt, az édesleánya pedig csúnya, tehát ő
mindenképen azon törekedett, hogy a mostohaleányát mentül előbb
kivégezhesse a világból, ez azonban sehogy sem sikerült neki.</p>
<p>Vasárnap felczifrázta az édesleányát és elment vele a templomba;
a mostohának pedig mákot hintett a hamuba, mondván:</p>
<p>– Szedd ki ezt addig, míg a templomból hazajövünk, mert ha nem,
hát agyonverlek! <span class="pagenum"><a name="Page_349" id=
"Page_349">-349-</a></span></p>
<p>Sírt a szép leány a hamu felett, gondolván magában, hogy szedem
én ezt arra ki? Arra berepül egy galambocska az ajtón és diót hoz
be szájában és a leánykának az ölébe ereszti azt, mondván:</p>
<p>– Nyisd fel a diót és öltözzél fel, menj a templomba, én
dolgodat elvégezem!</p>
<p>Elcsodálkozott a leányka és ment fölnyitni a diót, gyönyörűséges
ruha esett ki abból, olyan kék, mint az ég, amellett aranycsillagok
is estek ki belőle.</p>
<p>Felvette magára a ruhát és ment a templomba, a galambocska pedig
egyet csattantott a szárnyával és a mák ki volt szedve.</p>
<p>Elment a leány a templomba, ott volt a fiatal gróf is, ő pedig
mostohaanyjához ült, ez nem ismerte meg, oly szép volt; a gróf
pedig beleszeretett.</p>
<p>A mostohaleány hamarabb jött ki, mint a többi, mondván:</p>
<p>– Köd előttem, köd utánam, hogy engemet senki se lásson!</p>
<p>Úgy történt, a gróf eleget nézte, de nem láthatta többé.</p>
<p>Hazajött a mostohaanyja, már ő akkor a szép ruháját eltette és
piszkos ruhájába volt öltözve. Hazajövén mostohatestvére, kezdi
beszélni:</p>
<p>– Láttam én egy szép leányt a templomban, ruhája kék volt, mint
az ég és arany csillagos!</p>
<p>– Én is láttam – mond a szép leány.</p>
<p>– Honnan, te semmirevaló? <span class="pagenum"><a name=
"Page_350" id="Page_350">-350-</a></span></p>
<p>– Mikor az emberek a templomból jöttek, felmentem a fűzfára,
mely itt az ajtó előtt áll, innen néztem a szép kisasszonyt.</p>
<p>Azonnal kivágatta a mostohaanya a fát:</p>
<p>– Nem fogod többé látni!</p>
<p>Ezzel elment a mostohaanya leányával a templomba,
mostohaleányának pedig hamut kevert homokba, hogy mikor a
templomból hazajön, ki legyen szedve, mert különben agyonveri.</p>
<p>Sírt a szép leány, egyszer csak berepül a galamb, diót visz
szájában és leejti a leány ölébe, mondván:</p>
<p>– Öltözz fel és menj a templomba, én dolgodat elvégzem!</p>
<p>A leány felnyitá a diókat, gyönyörűséges szép ruhát és egy pár
szép czipőt húzott ki belőle. Felöltözött a leány és ment a
templomba, beült abba a székbe, amelyben a mostohaanyja ült, oly
szép volt, hogy a mostoha meg nem ismerte.</p>
<p>Amint kilépett a templomból, lábát nehezen húzhatta ki a
küszöbből, czipője ott maradt, ő pedig mondta:</p>
<p>– Köd előttem, köd utánam, senki se lásson!</p>
<p>Nem is látta senki, de a czipője a grófnál volt, ki a templom
elé szurkot öntetett, hogy a szép leány nyoma ott maradjon. Másnap
pedig kihírdették, hogy amely leánynak az a czipő a lábára megy,
azt a gróf feleségül fogja venni. Mindenki felczifrázta tehát
leányát, a Vénbanya is felöltöztette szépen az <span class=
"pagenum"><a name="Page_351" id="Page_351">-351-</a></span>
édesleányát, a szépet pedig a teknyő alá tette a komrába. Jöttek a
czipőt próbálgatni, az anya a leánya lábából egy darabot el is
faragott, hogy csak felmenjen, de még sem ment fel a nagy lábra;
ekkor felrepül a kakas az ablakra, elkezdi:</p>
<p>»Szép leány a teknyő alatt komrában,</p>
<p>A csúnya az asztal mögött szobában!«</p>
<p>Hallván ezt a gróf, bement a komrába, megnézte a teknyő alatt a
szép leányt, megpróbálta a czipőt, az csakugyan a lábára illett és
így megszabadítá őt gonosz anyjától, feleségül vette a szép árva
leánykát.</p>
<p class="center">(Ipolyi A. gyüjteményében 36. sz. Hont v.
vármegye.)</p>
<h3>70. Fekete Saskirály.</h3>
<p>Egyszer volt, hol nem volt, még az Óperencziás-tengeren is túl
volt, volt egy király és annak volt egy házasulandó fia.</p>
<p>Egyszer megházasodott s elvette a szomszéd király leányát,
nemsokára a leány apja s anyja elhalt, a királyfi az ipa
lakóhelyére költözött feleségével.</p>
<p>A királyfié lett minden, mi az ipáé volt, de az udvarban egy
szobába sohasem tudott bemenni, mert a kulcsát sehogy sem bírták
megtalálni a többi kulcs között. Nagysokára azután talált a
királyfi a konyha alá elásva egy kulcsot, megpróbálta vele az ajtót
kinyitni s kinyílt. Amint bement, látta, <span class=
"pagenum"><a name="Page_352" id="Page_352">-352-</a></span> hogy
egy ember a falra csinált keresztre volt kiszegezve, kit a leány
atyja azért szegeztetett oda, mert a leányát el akarta lopni,
fölébe az volt írva: »Fekete Saskirály«, a kereszt háta megett
pedig a falon egy nagy luk volt, ahol a Fekete Saskirály az
alvilágból feljárt.</p>
<p>A Fekete Saskirály szépen kérte a királyfit:</p>
<p>– Adj egy pohár vizet, jótétedért jót várj!</p>
<p>A királyfi adott neki vizet, azután bezárta az ajtót. Másnap
ismét meglátogatta a királyfi a Fekete Saskirályt s az ismét kért
egy pohár vizet.</p>
<p>– Adj egy pohár vizet, jótétedért jót várj!</p>
<p>A királyfi ismét adott neki egy pohár vizet s azzal bezárta az
ajtót. Harmadnap mulva újra meglátogatta a királyfi a Fekete
Saskirályt, ki ismét egy pohár vizet kért:</p>
<p>– Adj egy pohár vizet, jótétedért jót várj!</p>
<p>A királyfi ismét adott neki egy pohár vizet s azzal bezárta az
ajtót. Negyedik nap újra meglátogatta a királyfi a Fekete
Saskirályt s az újra kért egy pohár vizet, mondván:</p>
<p>– Adj egy pohár vizet, jótétedért jót várj!</p>
<p>Adott neki ismét egy pohár vizet.</p>
<p>Ekkor mind a négy szeg kihullott belőle, kettő a kezébe, kettő a
lábába volt szegezve és a Fekete Saskirály eltűnt a lukakon, hanem
mikorra a királyfi kinézett, a feleségét ellopta.</p>
<p>Most mitevő legyen a királyfi, elment egy tudákos asszonyhoz
tanácsot kérni, hogy mit csináljon <span class="pagenum"><a name=
"Page_353" id="Page_353">-353-</a></span> most? A tudákos asszony
azt tanácsolta neki, hogy készítsen egy lóbőrt s vágóeszközzel
lássa el magát, azután bujjék bele a lóbőrbe s varassa bele magát.
Akkor ereszkedjék le azon a falba levő lukon, hanem a lóbőrt
kötélre köttesse s ennek tartását biztos emberére bízza. Mikor a
lukon leér a másvilágra, vágja ki a varrásokat s bujjék ki a
lóbőrből. Először amint megy, talál egy rézvárat, azután
ezüstvárat, végre aranyvárat, amelybe lakik a Fekete Saskirály.</p>
<p>A királyfi úgy is tett, leeresztette magát. Amint leért, kivágta
a lóbőrt s ment, mendegélt hetedhétország ellen.</p>
<p>Egyszer elérte a rézvárat, bement, nem talált mást bent, csak
egy síránkozó asszonyt, aki a rézvár gazdájának a felesége volt. Ez
az asszony azért síránkozott, mert az ura leánykorában ellopta,
azon lukon járt az ő ura is fel, amelyen a Fekete Saskirály.</p>
<p>Beköszönt a királyfi:</p>
<p>– Adj’ Isten jó napot!</p>
<p>– Adjon Isten neked is, te másvilági ember, hol jársz itt?</p>
<p>A királyfi elbeszélte, hogy a Fekete Saskirály ellopta a
feleségét, azért jött. Ezalatt az idő alatt hallotta a vár ura
buzogányának a suhogását, melyet mindig előre haza szokott
hajítani.</p>
<p>– Jaj, – mond az asszony – jön az uram, mit csináljunk, hova
bujtassalak, haragszik az <span class="pagenum"><a name="Page_354"
id="Page_354">-354-</a></span> idegen emberre, hanem itt ez a
kályha, bujj bele abba!</p>
<p>A királyfi belebujt.</p>
<p>Amint hazaért az ember, azt mondja:</p>
<p>– Idegen szagot érzek, ki van itt?</p>
<p>Azt mondja az asszony:</p>
<p>– Itt senki sincsen.</p>
<p>– De bizony van, – mondja az ember – bujj ki a kályhából, kis
sógorkám!</p>
<p>Erre kibujt a királyfi.</p>
<p>– Hol jársz, sógorkám?</p>
<p>– Én bizony azért jöttem, hogy a Fekete Saskirály ellopta a
feleségemet s azt mondják, hogy ezen a világon lakik, az aranyvár
mellett levő kútban, oda akarnék menni, ha vissza tudnám a
feleségem hozni; csak azért tértem be ide, hogy elfáradtam!</p>
<p>– Jól van, – mond a rézvár ura – ülj le, együnk!</p>
<p>A rézvár ura is meg az ezüstvár ura is testvére volt a Fekete
Saskirálynak, de azért nem haragudtak a királyfira, hogy a
feleségéért megy, sőt még tanácsukkal segítették.</p>
<p>Az ebéd alatt azon törték a fejüket, miképen lehetne ellopni a
feleségét a Fekete Saskirálytól, de sehogy sem bírták kitalálni,
hanem arra határozták el magukat, hogy majd a következő napon
átmennek az ezüstvárba s ott gondolkoznak rajta.</p>
<p>Másnap el is mentek az ezüstvárba; elmondták <span class=
"pagenum"><a name="Page_355" id="Page_355">-355-</a></span> azután
az ezüstvár urának, hogy miért jöttek; hozzáfogtak tanácskozni s
azt határozták, hogy az ezüstvár ura a maga hatlábú lovát odaadja a
királyfinak, azon aztán menjen el s ha lehet, lopja el az asszonyt,
mert az szüntelen a kút káváján ül, a Fekete Saskirály pedig a
kútban bent van.</p>
<p>Elment tehát a királyfi, de mikor már a kúthoz közel járt, a
Fekete Saskirály kígyója nagy sziszegéssel csúszott le a kút
kávájáról s megmondta a Fekete Saskirálynak, hogy idegen ember jön.
Ekkor a Fekete Saskirály kijött, elkezdett fenyegetődzni, mire a
királyfi nem mert tovább menni, hanem visszament az ezüstvárba s
elmondta a dolgot, ahogy történt. Ekkor azt határozták el, hogy
ismét menjen el s hagyja magát megfogatni. Adtak neki zsákot is és
azt mondták, hogy a Fekete Saskirály majd össze fogja darabolni, de
azzal ne gondoljon, csak arra kérje, hogy darabjait rakja bele ebbe
a zsákba s tegye fel a lóra, majd ez a ló vissza fogja hozni s
akkor majd meggyógyítják. A királyfi ráállt erre is, másnap elment
a kút felé. A kígyó ismét nagy sziszegéssel hírül vitte, hogy
idegen ember jön; a Fekete Saskirály pedig kijött, a királyfit
megfogta. A királyfi csak arra kérte, hogyha már összedarabolja,
rakja bele a zsákba s tegye fel a lóra, hadd vigye a ló amerre neki
tetszik. A Fekete Saskirály összedarabolta, belerakta a zsákba,
feltette a lóra, a ló pedig visszavitte. Az ezüstvárban azután a
kígyók összehordtak mindenféle forrasztó füvet, fürdőt készítettek,
<span class="pagenum"><a name="Page_356" id=
"Page_356">-356-</a></span> megfürösztötték a királyfit, ki azonnal
visszanyerte életét.</p>
<p>Most újra tanácskoztak s azt végezték, hogy már meg ők ketten
mennek el bátyjukhoz, a királyfi pedig maradjon az ezüstvárban.
Majd ők szép szóval elcsalják a Fekete Saskirály nyolczlábú lovát s
majd máskor azon mennek el a királyfi feleségéért. Elmennek tehát
másnap a Fekete Saskirályhoz, őket szívesen fogadta, sőt
panaszkodott, hogy rossz testvérek, ritkán látogatják meg.
Megvendégelte őket s mikor el akartak jönni, elcsalták cserébe az ő
hatlábú lovuk helyett a nyolczlábú lovát.</p>
<p>Másnap az ezüstvár ura maga a Fekete Saskirály lován ment el,
mivelhogy ösmeretes volt a Fekete Saskirály kígyója előtt, a kígyó
nem sziszegett, hírt sem adott a gazdájának, csak akkor, mikor már
látta, hogy az asszonyt a kút kávájáról felvette és elszaladt vele.
A Fekete Saskirály kergette egy darabig az öccsét, de mivelhogy a
hatlábú ló utól nem érhette a nyolczlábut, visszament a várba s
feleség nélkül maradt.</p>
<p>Az ezüstvár ura pedig visszaadta a királyfinak a feleségét s
felkisérték a lluk szájáig, ott feleségével együtt beleült a
lóbőrbe s egy kígyóval felhúzatták a másvilágra. Mikor felérkeztek,
a királyfi a lluk száját becsináltatta s nagy vendégséget csapott,
hogy feleségét visszanyerte. Ma is élnek, ha meg nem haltak.</p>
<p class="center">(Ipolyi A. gyüjteményében 2. sz. Simon Mihály
gyüjt.) <span class="pagenum"><a name="Page_357" id=
"Page_357">-357-</a></span></p>
<h3>71. Donát.</h3>
<p>Volt a világon egy király, ennek volt egy leánya, a leány mikor
tizennégy éves volt, a király a fal közé rakatta, úgy, hogy csak
olyan kis nyílás maradt, amelyen egy madár befért; azért rakatta
el, hogy a leány soha férfit ne ismerjen.</p>
<p>Egyszer nagy zivatar támadt és a szél a kis lyukon a leányhoz
falevelet vitt be; a leány fölkapta a falevelet, megette s ettől
gyermeke lett.</p>
<p>Csakhamar hírül vitték a királynak, hogy a leány szobájából
gyermeksírás hallatszik, de a király sehogy sem hihette el,
többeket küldött oda, hogy hallgassák meg, vajjon igaz-e? Mind
azzal tért vissza, hogy csakugyan úgy van.</p>
<p>A király nem hitte, végre elment maga s mikor meggyőződött, nem
tudta, mitevő legyen? Összehívta az okos embereket tanácskozni s
azt határozták, hogy a leányt fiával együtt egy nagy hordóba kell
tenni és a tengerbe dobni. Úgy is lett; csináltak egy nagy hordót
három vasabroncsra s beletettek három kenyeret, három kulacs bort,
a leányt fiával és a tengerbe dobták.</p>
<p>A gyermek egyszer felébredt s kért az anyjától enni, adott neki
az anyja egy kenyeret és a gyermek egészen megette, azután inni
kért s odaadott egy kulacs bort s azt egészen kiitta, azután
meghuzakodott s mindjárt lepattant egy abroncs a hordóról.</p>
<p>Megint elaludt a gyermek, az anyja pedig ezalatt <span class=
"pagenum"><a name="Page_358" id="Page_358">-358-</a></span> mindig
sírt. Huszonnégy óra mulva fölébredt, megint enni és inni kért,
adott neki az anyja egy kenyeret és egy kulacs bort, ezt is
megette. Nyőlt a gyermek, mint a fű, amint jóllakott, meghuzakodott
és egy abroncs megint lepattant a hordóról.</p>
<p>Megint aludt huszonnégy óráig s amint fölébredt, megette a
kenyeret és megitta a bort, meghuzakodott és lepattant a harmadik
abroncs is.</p>
<p>Nagy förgeteg támadt, a hordót a hullám kivetette egy szigetre s
amint leesett, azonnal szétszakadt.</p>
<p>Elindultak a szigeten lakást keresni, amint ballagnak,
előtalálkoznak Krisztus Urunkkal és Szent Péterrel.</p>
<p>– Péter! – azt mondja Krisztus Urunk – Ez a fiú nincs
megkeresztelve, jöjj, kereszteljük meg!</p>
<p>Megkeresztelték s Donátnak nevezték el és ajándékba adtak neki
egy szamarat, egy olyan puskát, melyet csak rá kellett a vadra
fogni, azonnal meglőtte és egy körtefát, melynek az a tulajdonsága
volt, hogy ha Donát a földbe szúrta, mikor el akart menni vadászni,
a fa virágzott s mikor már hazafelé jött, ért rajta a gyümölcs.</p>
<p>Egyszer az erdő közepén építettek egy gunyhót, a körtefát az
ajtó elé szúrta, azután elment vadászni; mikor hazajött, már érett
gyümölcs volt a fán; a vadat pedig nyalábosan hozta haza, mert csak
rá kellett a puskáját a vadra fogni, már leesett a vad.</p>
<p>Igy járt el naponként s anyja csak a fát nézte, hogy mikor jön
már haza a fia. <span class="pagenum"><a name="Page_359" id=
"Page_359">-359-</a></span></p>
<p>Egyszer roppant nagy ordítást, lármát hall az erdőben, megy arra
s amint kiért az erdőből, hát egy völgyben három Ördögfiut lát
veszekedni, reájok fogja a puskát, de azok kiáltanak:</p>
<p>– Halt, Donát! Tudjuk, hogy jó vitéz vagy, jöjj közénk bírónak!
Azon veszekszünk, hogy melyikünk mestersége a legjobb, ítélj
közöttünk te!</p>
<p>– Hát, mondjátok, kinek miben áll a mestersége?</p>
<p>Elkezdi azután az egyik:</p>
<p>– Én szabó vagyok s olyan köpönyeget tudok varrni, hogy ha rám
veszem, ha az egész világ összejönne, sem látna meg senki, itt van
nálam!</p>
<p>– No, szép, hát a tied miben áll?</p>
<p>– Én, – szól a másik – varga vagyok s olyan papucsot varrok,
hogy ha lábomra veszem, hát csak azt mondom: Lipit lop, ott legyek,
ahol én akarok! s már ott vagyok.</p>
<p>– Ez is szép!</p>
<p>A harmadik pedig azt mondja:</p>
<p>– Én szíjgyártó vagyok s olyan ostort fonok, hogyha az egész
világ népe ellenem jönne, én csak feléje csapnék, mind kővé
válnék.</p>
<p>– Máskép nem tudom megítélni, melyiteké jobb mesterség, hanem
ott van három hegy, menjetek fel s majd ha én szólok, induljatok el
és aki hamarabb ideér, az a legjobb mester, hanem a köpönyeget,
papucsot s ostort hagyjátok itt! <span class="pagenum"><a name=
"Page_360" id="Page_360">-360-</a></span></p>
<p>Fölmennek a hegyre, kiált nekik Donát, futnak mint a szél, hanem
Donát fölveszi az ostort, feléjök csap, mindjárt lassabban futnak,
még egyszer feléjök csap, még lassabban futnak, végre harmadszor is
feléjök csap, mind a három kővé válik.</p>
<p>Fölszedte a holmit Donát, elment haza. A köpönyeget magára
vette, beült a gunyhóba; az anyja látta, hogy a körte megért s le
is hullik és fia még sem jön, sírt-rítt, hogy valahol
elveszett.</p>
<p>Egyszer csak letakarja magáról a köpönyeget, hát akkor látja az
anyja. Hol volt olyan sokáig? Kérdezi az anyja, de Donát nem mondta
meg, hogy mije van neki. Csak vette a papucsát, már ott volt, ahol
akart. Mindig járt-kelt.</p>
<p>Egyszer egy hegyen látott egy várat, fölmegy a várba, hanem ott
senkit sem látott, a szobák királyilag föl voltak ékesítve, hanem
sehol egy lélek sincs.</p>
<p>Összejárja a szobákat, mindnyájának az ajtajában benne van a
kulcs; amint tizenegy szobát így megnézegetett, benyit a
tizenkettedikbe, ebben a gerendára tizenkét Óriás volt hajánál
fogva fölakasztva, a kulcsokat magához vette, hazament s otthon
mondja az anyjának:</p>
<p>– Édesanyám, hagyjuk mink itt a gunyhót. Találtam az erdőben egy
szép várat, menjünk oda lakni.</p>
<p>Föltépték a földből a körtefát és elmentek. Donát anyjának adta
a tizenegy szoba kulcsát, de <span class="pagenum"><a name=
"Page_361" id="Page_361">-361-</a></span> a tizenkettediket magánál
tartotta. A körtefát leszúrta az ajtó elébe s megint vadászni
ment.</p>
<p>Az anyja nagyon szerette volna tudni, mi van abban a szobában,
hogy fia nem akarja oda beereszteni, kérte mindig, adja neki a
kulcsot, maga szeretne bemenni, hanem Donát azt mondta:</p>
<p>– Nem érdemes odamenni, valami ól volt, teli van szeméttel! Majd
ha kitisztítják, odaadja a kulcsot.</p>
<p>Nem hitt neki az anyja. Mikor elment Donát vadászni, az egész
házat fölhányta a kulcsért, végre Donát ágyában fellelte, benyitott
a szobába s megrettent az iszonyú Óriások láttára; megszólalt egy,
hogy adjon neki csak egy csepp vizet, mert mindjárt meghal!
Megsajnálta, adott neki s amint a szájához értette, mindjárt
leesett a gerendáról s ember lett.</p>
<p>Mindjárt – én a tied, te az enyém! – megszerették egymást s azon
gondolkoztak, hogy veszítsék el Donátot?</p>
<p>Az Óriás azt tanácsolta, hogy tegye beteggé magát az anya s ha
hazajön a fiú, mondja, hogy szörnyen beteg, hanem az elébb azt
álmodta, hogy a tengerszigeteken van egy erdőben egy vaddisznó,
hogyha annak a fijából ennék, azonnal meggyógyulna!</p>
<p>Hazajött Donát és az anyja nyögve beszéli, hogy soha meg nem
gyógyul; hanem az elébb egy kicsit elszunnyadt és azt álmodta, hogy
a tengerszigeteken az erdőben van egy vaddisznó; ha ennek a
malaczából ennék, mindjárt jobban lenne. <span class=
"pagenum"><a name="Page_362" id="Page_362">-362-</a></span></p>
<p>– Hó, ha csak ennyiből áll, mindjárt hozok én édesanyámnak!</p>
<p>Fölült a szamárkájára és elballagott a Hold anyjához.
Beköszönt:</p>
<p>– Adjon Isten jó napot, Hold anyám!</p>
<p>– Fogadj Isten, fiam Donát! hát hol jársz itt, mikor itt még a
madárnak sem szabad járni? Már itt ismerték Donátot.</p>
<p>Édesanyám nagyon beteg, csak úgy gyógyul meg, ha a vaddisznó
malaczából eszik.</p>
<p>– Ördögöt eszik a te anyád!</p>
<p>– Nem tudna Hold anyám eligazítani oda?</p>
<p>– Én ugyan, fiam, nem tudom merre van, ha a lovam tudja, az
elvisz oda.</p>
<p>– Hát édes Csinoskám, elviszel-e engem?</p>
<p>– El én, ha szabad három nap ennem és innom!</p>
<p>– Szabad!</p>
<p>A ló féltáltos volt.</p>
<p>Elindultak, azt mondja a ló Donátnak:</p>
<p>– No, most ember légy, mert ha megkap bennünket a vaddisznó,
soha többet vissza nem jövünk! Hanem, hogy észre ne vegyen,
tizenkét órakor kell mennünk, mert akkor szoptatja a malaczait és
úgy igyekezz’, hogy a mellén szopót kapd el úgy, hogy észre ne
vegyen!</p>
<p>Ott termettek egyszerre, éppen szoptatott a disznó, odaugrott
Donát, elkapta a malacot, azzal azután futnak, mint a szél. Utánuk
rugaszkodik a disznó, de csak a ló fél farkát harapta el.
<span class="pagenum"><a name="Page_363" id=
"Page_363">-363-</a></span></p>
<p>Azt mondja a Hold anyja:</p>
<p>– Derék vitéz vagy, Donát, még ezt kivüled senki sem tette meg,
hanem hálj meg nálunk!</p>
<p>– Nem bánom!</p>
<p>Reggel azután vitte haza a malacot, de nem ám azt, amelyiket
akarta, mert éjszaka kicserélték. Odahaza azt gondolták, hogy Donát
már bizonyosan elveszett, a körtefát is kivágták; véletlenségből
maradt egy kis forgács és ebből kihajtott a fa s ért is rajta a
gyümölcs.</p>
<p>Az Óriás, amint meglátta az érett gyümölcsöt, elkiáltá
magát:</p>
<p>– Jön Donát! – s futott a szobába.</p>
<p>– No, édesanyám, itt a malacz!</p>
<p>– Jaj, kedves fiam, csakhogy hazajöttél, már azt gondoltam, hogy
rég elvesztél s búmban a körtefát is tűzre tettem, hogy ne
emlékeztessen szüntelen reád. Már jobban vagyok, nem szükséges a
malacz.</p>
<p>Igy nem tudták elföldelni Donátot, az Óriás azt ajánlotta, hogy
tegye még egyszer beteggé magát Donát anyja és azt kívánja fiától,
hogy a szigeteken az erdőben van egy arany almafa, ha annak a
gyümölcséből hoz, azonnal jobban lesz.</p>
<p>Amint hazajött Donát, azonnal panaszkodott az anyja, hogy
szörnyen beteg s csak úgy lesz jobban, ha a szigeteken levő erdőből
hoz aranyalmát.</p>
<p>– Meglesz, anyám!</p>
<p>Elindult s egyenesen a Hold anyjához ment. <span class=
"pagenum"><a name="Page_364" id="Page_364">-364-</a></span></p>
<p>– Jó napot, Holdanyám! Tudja-e, hol van az arany almafa?</p>
<p>– Fogadj Isten, édes fiam! Én ugyan nem tudom, de tudja a Nap
anyja.</p>
<p>– Messze van-e az még ide?</p>
<p>– Még vagy három nap kell menned, hogy odajuss.</p>
<p>Beköszönt a Nap anyjához:</p>
<p>– Hol jársz erre, Donát, mikor még itt a madár sem jár?!</p>
<p>– Kedves Napanyám, nagyon beteg édesanyám s csak úgy gyógyul
meg, ha az arany almából ehetik.</p>
<p>– Ördög kell annak, nem aranyalma. Én ugyan még hírét sem
hallottam olyan embernek, aki oda elment volna, hanem majd elvisz a
lovam.</p>
<p>Ennek a lova egész tátos volt.</p>
<p>– Csinoskám, elviszel-e?</p>
<p>– El, csak te ember légy, mert azt a fát tizenkét Tündér őrzi és
azok tizenkét órakor alszanak; de az arany almák, ha a fáról egyet
leszakítnak, úgy összeverődnek, hogy nagyobb zajt okoznak, mint
ugyanannyi nagy harang; erre a zajra a Tündérek felébrednek és ha
ottkapnak, jaj nekünk! Most mondd meg, úgy menjek-e mint a szél,
vagy mint a gondolat?</p>
<p>– Mint a gondolat.</p>
<p>– De még azt mondom, hogy az arany almák a legtetejében vannak a
fának, középett az ezüst, alól pedig a réz; tehát a legfelsőből
szakíts! <span class="pagenum"><a name="Page_365" id=
"Page_365">-365-</a></span></p>
<p>Ott termettek, egyszerre lekap Donát egyet a fa tetejéből, de
mindjárt oly zúgás lett, hogy a Tündérek felébredtek; de ment ám a
ló, mint a gondolat s mégis kiszakították a ló egész farkát.</p>
<p>Mikor a Nap anyjához visszaértek, azt mondja neki:</p>
<p>– Derék vitéz vagy, Donát, még ilyent nem láttam, hanem hálj meg
nálunk!</p>
<p>– Nem bánom!</p>
<p>Reggel útnak kelt, elérkezett a Hold anyjához, itt is meghált;
de reggelre az arany almát kicserélték.</p>
<p>Otthon az anyja a kertben sétálgatott az Óriással és a körtefát
már ismét rég kivágta; de valahogy elesett egy forgács, az
kihajtott és ért rajta a gyümölcs.</p>
<p>Amint meglátta az érő gyümölcsöt az Óriás, elkiáltja magát:</p>
<p>– Itt van Donát! – és fut a szobába.</p>
<p>Amint belép az ajtón Donát, elébe fut az anyja, nyakába
borul:</p>
<p>– Csakhogy hazajöttél, kedves fiam, azt gondoltam már,
bizonyosan meghaltál! Már a körtefát is feltüzeltem, hogy ne
keserítse szívem. Nem kell már az alma, semmi bajom.</p>
<p>Amint elmegy Donát vadászni, kijön az Óriás és azt tanácsolja,
hogy tegye ismét beteggé magát az anyja és mondja neki, hogy csak
úgy gyógyul meg, ha vele egy kádban megfürdik és ekkor kösse
<span class="pagenum"><a name="Page_366" id=
"Page_366">-366-</a></span> össze a két hüvelykujját háromszor
egymásután és harmadszor az vaskarikává fog válni.</p>
<p>Hazajön a fiú, már akkor az anyja keservesen nyögött az
ágyban.</p>
<p>– Mi baja, édesanyám?</p>
<p>– Haj, kedves fiam, már meg kell halnom, hanem az előbb azt
álmodtam, hogy ha veled egy kádban megfürdhetném, mindjárt
meggyógyulnék.</p>
<p>– Ó, hacsak ennyiből áll az egész, mindjárt meglesz!</p>
<p>Hordott egy kádba vizet és fürdöttek benne az anyjával. Fürdés
közben azt mondja az anyja:</p>
<p>– Fiam, ugyan vagy-e te olyan erős, mint apád volt? Ő, mikor
fürdöttünk, ha összekötöttem az ujját, elszakította; ugyan el
tudnád-e szakítani te is?</p>
<p>– Próbálja meg, édesanyám!</p>
<p>Összekötötte az anyja a két hüvelykujját, de Donát
elszakította.</p>
<p>– Jaj, de a te apád kétszer is elszakította!</p>
<p>Ismét összekötötte az ujját, megint elszakította.</p>
<p>– A te apád, ha háromszor összekötöttem is, elszakította.</p>
<p>– No, nem bánom, kösse össze még egyszer, én is elszakítom.</p>
<p>De már ekkor nem bírta elszakítani, mert három karika tartotta
össze ujjait. Most kihívta az anyja az Óriást.</p>
<p>– No, kezemben vagy most, úgy-e? <span class="pagenum"><a name=
"Page_367" id="Page_367">-367-</a></span></p>
<p>– Oh, tégy velem, amit akarsz.</p>
<p>– Meg kell halnod!</p>
<p>– Csak azt tedd meg, hogyha megölsz, hát tégy be egy zsákba és
tedd mellém a puskámat, mert úgy sem használhatja más és köss fel a
szamaramra!</p>
<p>Nekiment az Óriás, négyfelé vágta, beletette egy zsákba és
fölkötötte a szamárra s kihajtotta a várból.</p>
<p>A szamár egyenesen ment vele a Hold anyjához, mikor a kapuhoz
ért, elordította magát, kinyitották neki a kaput. Levették róla a
zsákot, látták, hogy Donát négyfelé van vágva, mindjárt levágták a
vaddisznó malaczát, annak a csontjaiból pótolták ki Donát összetört
csontjait és az arany almát lisztté törték, az összeillesztett
testet bekenték vele. Donát nagyot sóhajtva fölébredt.</p>
<p>– Haj, de soká aludtam!</p>
<p>– Soká ám, fiam, mert édesanyád csúful bánt veled.</p>
<p>Donát, hogy megtudta, miként érkezett ide, fogta a puskáját s
ment haza; éppen együtt találta az Óriást az anyjával a
szobában.</p>
<p>– No, kezemben az életed – mondja Donát.</p>
<p>– Már ott, Donát, hanem tégy te is úgy, mint én, vágj négyfelé s
köss fel a szamárra!</p>
<p>Úgy tett vele Donát, csakhogy a szamár kiment vele az erdőbe s
megették a farkasok.</p>
<p>Azután szerzett egy negyvenakós kádat, tett mellé egy kis
széket, azt mondta az anyjának, hogy <span class="pagenum"><a name=
"Page_368" id="Page_368">-368-</a></span> térdepeljen oda a kád
mellé és addig onnan el ne mozduljon, míg azt tele nem sírja
könnyel; ő pedig elhagyta a várat, feltépte a körtefát és elment
barangolni.</p>
<p>Ballagott erdőn, völgyön, hegyen keresztül s mikor már a
mágneshegyeket is elhagyta, eljutott egy nagy erdőbe. Ráesteledett
már, de csak ballagott.</p>
<p>Egyszer csak gurul elébe valami, olyan nagy lehetett, mint egy
tízakós hordó, ráfogja Donát a puskát:</p>
<p>– Megállj, ki vagy?</p>
<p>– Ne bánts, kérlek, én az Éjfél vagyok.</p>
<p>Megkötözte Donát egy fához, megy tovább. Megint gurul elébe
valami, erre is ráfogja Donát a puskát, ez is kéri, hogy ne bántsa,
ő a Hajnal, ezt is megkötözte.</p>
<p>Amint ballag tovább, egyszer csak szemébe tűnik valami
világosság és hogy mellette különféle alakok ugrálnak. Odaczéloz
Donát, ellövi a tüzet, de ott megint felgyujtották, mert a
Boszorkányok járták táncukat s a tűznél sütöttek valamit.</p>
<p>Donát még egyszer ellőtte a tüzet. Azt mondják a
Boszorkányok:</p>
<p>– Ez más nem lehet, mint Donát, mert nincs oly jó vitéz több. Ne
bánts bennünket, Donát! – kiáltának – tudjuk, hogy jó vitéz
vagy.</p>
<p>Odament hozzájok, kérték, hogy eressze el az Éjfélt és a
Hajnalt, mert ők máskép nem mehetnek haza. <span class=
"pagenum"><a name="Page_369" id="Page_369">-369-</a></span></p>
<p>– Menj a Kékországba, az egész ország népestől, királyostól
együtt el van átkozva, ha ezeket megszabadítod, tied lesz a Kék
királyleány.</p>
<p>De ezt csak akkor mondták neki, mikor a Hajnalt eleresztette és
egyszerre nappal lett.</p>
<p>Mikor eleresztette az Éjfélt is, a Boszorkányok azt mondták még
neki, hogy a Kékvár tornyán forog egy kék kakas és ez a király
leánya, ha ezt lelövi, az övé lesz az egész ország a leánnyal
együtt, de ez oly sebesen forog, hogy még nem találkozott, aki
lelőhette volna.</p>
<p>Elindult, nemsokára elért a Kékvárhoz, ott nem volt semmi élő,
minden el volt átkozva, csak a kakas forgott sebesen.</p>
<p>Ráczélzott Donát és a kakast egyszerre lelőtte. Ebben a nyomban
az egész ország megelevenült, minden úgy lett, mint azelőtt
volt.</p>
<p>A megszabadító a leánnyal együtt elnyerte az egész országot.
Boldogul élt sokáig, egyszer útnak indult a régi lakása felé
megnézni az anyját.</p>
<p>Mikor odaért, a kád egész csordultig volt könnyel és az anyja
éppen akkor halt meg; ő pedig visszatért országába s élt
boldogul.</p>
<p class="center">(Ipolyi A. gyüjteményében 722. sz.) <span class=
"pagenum"><a name="Page_370" id="Page_370">-370-</a></span></p>
<h3>72. Az üldözött királyfi.</h3>
<p>Az ország előkelői sürgették a királyt, hogy házasodjék meg,
mert nem illik, hogy nőtelen ember legyen a király; meghagyták
pedig neki, hogy valamely más országbeli királynak a leányát vegye
el.</p>
<p>A fiatal király elúnván a sok unszolást, végre útnak eredt
egyszerű vadászruhában. Amint egy erdőbe ért, a sok vad láttára
kedve kerekedett vadászni.</p>
<p>Vadászás közben találkozik egy kanászleánnyal, ki szépsége és
bátor beszéde által annyira megtetszett a királynak, miszerint
föltette magában: vagy ez lesz a feleségem, vagy senki; de nem
merte kilétét kinyilatkoztatni, hanem miután a leány ajánlatát
elfogadta, kikérdezte tőle, hol laknak? Ezt megtudván, jó borral
töltött csutorát akasztott a nyakába, beballagott a falu végén lakó
kanász szegény hajlékába s mint fáradt utas szállást kért. Jó
borával a leány apját s anyját becsudálkoztatta s akkor kérte meg
tőlük a leányt, mert tudta, hogy az efféle emberek nem örömest
adják leányukat holmi idegen, kivált úrféle embernek. A szülők
beleegyeztek, a király sok pénzzel megajándékozta őket s a leányt
magával vitte és csak az úton nyilatkoztatta ki neki, mikor már
közel voltak lakásához, hogy ő király és megparancsolta neki, hogy
magát királyleánynak vallja.</p>
<p>Hazaérkeztük után a legelső embernek a leányát <span class=
"pagenum"><a name="Page_371" id="Page_371">-371-</a></span> a
palotába hozatta, hogy ezt a külső országból való királyleányt
tanítsa meg mindarra, amit ő tud.</p>
<p>Minthogy az előkelő embernek leánya is szeretett volna a király
felesége lenni, nem csoda, ha nagy zavar támadt, mikor a király
felesége valahogy kibakkantotta, hogy ő nem királyleány.</p>
<p>Volt ekkor már a királynénak egy gyönyörű fija, kinek mellén
három aranyszál volt és iskolába is járt már, de oldalán mindig
kardot hordott. Ez a gyermek igen szerette anyját, élt-halt
érette.</p>
<p>Az országnagyok sürgették a királyt, hogy feleségét kergesse el
magától s vegyen mást el; de a király állandóan ragaszkodott
feleségéhez.</p>
<p>Végre sok sürgetés után a király beleegyezett, hogy mérgezzék
meg a feleségét.</p>
<p>Igy azután megparancsolták a szakácsnénak, hogy a királyné előtt
oly kedves kácsahúst mérgezetten adja neki fel az asztalra. A
szakácsné a parancs szerint elkészíté a kedves kácsapecsenyét s
eltette, hogy ebédre feladhassa.</p>
<p>A deák hazajött az iskolából s ennivalót kért, de a szakácsné
nem akart adni, hanem a gyermek addig kúpolódott, míg végre ráakadt
a pecsenyére. A szakácsné ezt meglátván, hirtelen rákiáltott, hogy
ne próbáljon belőle enni, mert mindjárt meghal. Erre a királyfi
kirántotta a kardját, hogy keresztüldöfi a szakácsnét, ha meg nem
vallja, hogy kinek készítette. A szakácsnénak mit volt tenni?
megmondotta. <span class="pagenum"><a name="Page_372" id=
"Page_372">-372-</a></span></p>
<p>A fiú most berontott a gyűlésbe, fenyegette apját és a
tanácsosokat, hogy visszajön roppant nagy sereggel s mindnyájukat
kardrahányatja. Erre anyjával hintóba ült és kiment az
országból.</p>
<p>Amint mentek, mendegéltek, egyszer roppant nagy szélvész
kerekedett, éppen erdőbe értek ekkor s mind a ketten fa alá
húzódtak, háttal a fához támaszkodva várták a vihar végét.</p>
<p>A fiú nyughatatlanságában szüntelen vagdalta kardjával a földet;
egyszer csak megcsördül a kard s meglát egy karikát, fel akarja
venni, hát látja, hogy ajtó húzódik utána. Ezen nagyon megörültek
és siettek a szélvész elől a föld alá menekülni; itt egy
Vénasszonyt találtak, ki igen szívesen fogadta őket.</p>
<p>Éjszaka azután hazajött a Vénasszony tizenkét fija, kiknek
elbeszélte a vándorlók szerencsétlen sorsát. A rablók megörültek,
hogy ilyen jó prédára tettek szert, enni-inni hívták őket:</p>
<p>– Egyenek, – mondának a rablók – hisz úgyis most esznek utoljára
mivelünk!</p>
<p>A királyné erre megijedt, de a fiú biztatta anyját, hogy ne
féljen, innen elmennek.</p>
<p>– De bizony nem mentek, – riadának fel a rablók – itt maradtok
ti örökre, innen többet ki nem mentek!</p>
<p>A fiú erre felugrott s heves harcz kezdődött közöttük, mely a
tizenkét zsivány halálával végződött. <span class=
"pagenum"><a name="Page_373" id="Page_373">-373-</a></span> Erre a
Vénasszony megijedt, megmutatta a pénzüket, csak ne bántsa a
királyfi, de azért ennek sem volt irgalom. A királyfi a pénzről
felismerte, melyiket honnan rabolták el a zsiványok s visszaadta a
királyoknak, kik az ifjú fölsegélésére harminczezer embert ígértek,
de a királyfi az ajánlatot visszaútasítá s anyjával tovább
folytatta útját.</p>
<p>Egy éjjel ismét a szabad ég alá szorultak, szép holdvilágos
éjjel volt s ők egy hegy oldalához vonultak.</p>
<p>A királyfi a holdvilágnál az átellenében levő hegy oldalán
vasajtót pillantott meg, melyen nagy vaslakat volt, de a királyfi
kardcsapása alatt lehullott. Bemenvén az ajtón, igen szép termeket
találtak, de akárhány szobán mentek keresztül, egyetlenegy lelket
sem láttak. A fiú nyughatatlan lévén, hátrahagyta anyját, sorra
kutatta a termeket.</p>
<p>Az anya előtt most egy Óriás bujt ki a földből, az asszony
megijedt, de az Óriás bátorította, hogy ne féljen. Míg a fiú
odajárt, az asszony az Óriással szerelembe esett s megegyeztek,
hogy a fiút elföldelik.</p>
<p>Az Óriás a fiútól félvén, nem mert vele szembeszállani, hanem az
asszony az Óriás tanácsa folytán betegnek tetette magát s arra
kérte fiját, hogy menjen el az udvaron levő kúthoz, hozzon abból
vizet s ő attól meggyógyul.</p>
<p>A fiú a kútnál tizenkét Óriást talált egy gyönyörű szép leánnyal
lapdázni. <span class="pagenum"><a name="Page_374" id=
"Page_374">-374-</a></span></p>
<p>Az Óriások intették a fiút, hogy ha az életét szereti, ne
közeledjék feléjök, de a fiú nem ijedt meg tőlük, sőt mind a
tizenkettőt levágta, a leányt megszabadította s anyjának vizet
vitt.</p>
<p>A leány a világ szépsége volt, azért a királyfi föltette
magában, hogy feleségül veszi; de most még nem lehetett, hazaküldé
tehát atyjához, a török császárhoz, de mielőtt a leány eltávozott
volna, kettéhasította selyemkendőjét, felét a királyfinak adta,
felét magának tartotta.</p>
<p>A királyfit anyja most a közellevő hegyre küldte a forráshoz
vízért. Alig ért a fiú a hegy aljához, egyszerre tömérdek sok
oroszlán, tigris, vaddisznó és más állatok megrohanták, de ő nem
vesztette el bátorságát, a vadakat mind szétkergette.</p>
<p>Fölment a hegyre, ott egy Vénasszonyt talált, ki nagyon
megrémült a fiú láttára s könyörgött előtte, hogy ha már a fiait
megölte, legalább neki kegyelmezzen!</p>
<p>Amint a Vénasszony megmutatta neki a forrást, a fiú
kettéhasította kardjával a Boszorkány fejét.</p>
<p>De minő nagy lett bámulása, mikor látta, hogy a Vénasszony
kettévágott fejéből csak rukkol elő a katonaság s csak az ő
parancsára vártak. A tigrisek, oroszlánok s egyéb vadállatok voltak
a főtisztek, a közlegények pedig az asszony fejében voltak. Az
egész elátkozott hadsereg volt. <span class="pagenum"><a name=
"Page_375" id="Page_375">-375-</a></span></p>
<p>A királyfi kiadta nekik a parancsolatot, hogy addig ott
várjanak, míg ő elő nem jön és föl nem szólítja őket a távozásra.
Ezzel otthagyta őket és anyjához sietett a korsó vízzel.</p>
<p>Harmadszor az anyja rábeszélte, hogy fürödjék meg az ottlevő
tóban. E tónak az a sajátsága volt, hogy a belépő tüstént
elvesztette szeme világát és minden erejét. Igy történt ez a
királyfival is, mire az Óriás megrohanta, a három aranyszálat a
melléről levágta, őt pedig össze-visszadarabolva egy gödörbe
vetette. Jött arra egy vadász, meghallotta a nyöszörgést, elvitte
lakásába. Törökországba vitte egy csodadoktorhoz. A császár leánya
eljárogatott a betegeket látogatni; most is elment, de hogy
elbámult, mikor a betegek közt megmentőjét pillantotta meg. Azonnal
szaladt atyjához s hírül adta neki, hogy kedvese itt van. Atyja
ellenezte az ifjúval való házasságot, de a leánya nem tágított,
összekeltek, mert a fiú fölgyógyult és szeme világán, valamint a
három aranyszál szőrön kívül minden erejét visszanyerte. Egyszer,
amint a királyfit vezette felesége, látja, hogy vak békát vezet egy
másik és a tóba belelöki, majd a vak béka ép szemmel jön ki belőle;
hasonlóképen tett a királyfival felesége is és a királyfi is ép
szemmel jött ki.</p>
<p>Most már szívesen fogadta vejét a török császár is; veje
kívánatára csináltatott egy tizenhatökrös szekeret, melynek feneke
csupa borotvából volt, visszament azután az Óriáshoz, az Óriást a
szekérre kötöztette, <span class="pagenum"><a name="Page_376" id=
"Page_376">-376-</a></span> anyját pedig a tizenhat ökör elébe
fogatta s megparancsolta az ökörhajtónak, hogy akár cselőre, akár
hajszra kell hajtani, anyját is csak úgy üsse, mint az ökröket, még
meg nem hal.</p>
<p>Ezután elment katonáihoz, apja országát elfoglalta, még a
gyermekeket is kardra hányatta s így egyedül maradt
uralkodónak.</p>
<p class="center">(Ipolyi A. gyüjteményében 480. sz. Debreczeni
János gyüjt. Jászberény.)</p>
<h3>73. Kisokoska.</h3>
<p>Egyszer volt, hol nem volt, még az Óperencziás-tengeren is túl
volt, volt egyszer egy szegény asszony; annak az asszonynak volt
egy fia és minthogy ez a fiú igen okos volt, hát az egész világ
csak Kisokoskának hívta.</p>
<p>Egy reggel történt, hogy Kisokoska nagyon sokáig elaludt, mikor
azután felkelt, mondja az anyjának:</p>
<p>– Jaj, édesanyám, mit álmodtam?</p>
<p>– Hát mit álmodtál, fiam?</p>
<p>– Hej, édesanyám – azt mondja Kisokoska – nem mondom meg addig,
míg be nem teljesedik.</p>
<p>De az anyja nagyon szerette volna megtudni, hogy mit álmodott a
fia s minden módon azon volt, hogy ezt kivehesse belőle és még meg
is verte a fiút, de ez azt mondta: <span class="pagenum"><a name=
"Page_377" id="Page_377">-377-</a></span></p>
<p>– Nem bánom, édesanyám, akármit csinál, de addig meg nem mondom,
míg be nem teljesedik!</p>
<p>Az öreg asszony látta, hogy semmire se boldogul, feladta a
dolgot a keresztény királynak.</p>
<p>A király mindjárt elhívatta Kisokoskát s kérdezte tőle, hogy mit
álmodott?</p>
<p>– Jaj, király felséged, – azt mondja Kisokoska – nem mondom meg
addig, míg be nem teljesedik.</p>
<p>A király is megharagudott, hogy ez a fiú csakugyan nem mondja
meg, hogy mit álmodott; előhívatta a kőmíveseket, egy nagy
kőépületet építtetett s a Kisokoskát abba befalaztatta. De a
királykisasszony nagyon beleszeretett Kisokoskába és megparancsolta
a kőmíveseknek, hogy a falon egy lyukat hagyjanak és itt azután a
királykisasszony mindig hordott ételt Kisokoskának.</p>
<p>Egyszer történt, sok esztendő múlva, mikor már a király el is
felejtette ezt a dolgot, hogy a pogány király megharagudott a
keresztény királyra s azt izente neki, hogy amikor ő ebédelni akar,
ha a keresztény király az első falatot a szájából ki nem lövi, hát
az egész tartományát elpusztítja.</p>
<p>A király ezen nagy búsulásba esett. A királykisasszony is látta,
hogy milyen szomorú az ő apja, kérdezte tőle, hogy mi a baja, miért
búsul olyan nagyon?</p>
<p>A király amint elbeszélte az egész dolgot, a <span class=
"pagenum"><a name="Page_378" id="Page_378">-378-</a></span>
királykisasszony is nagyon szomorú lett, mindig sírt-rítt.</p>
<p>Amint a dél eljött, a királykisasszony szokás szerint bevitte az
ételt Kisokoskának. Kisokoska látta, hogy nagyon bús a
királykisasszony, kérdezte, hogy mi a baja?</p>
<p>– Jaj, szívem szerelme, – azt mondja a királykisasszony – nagy
az én bajom, ez a pogány király azt izente az én apámnak, hogyha ki
nem lövi az első falatot a szájából, mikor ebédelni akar, az egész
tartományát elpusztítja.</p>
<p>– Hát csak ez a baj? Ezen majd segítünk, hogy nem lesz többet
kedve ilyeneket izengetni őkegyelmének!</p>
<p>A királykisasszony azután kérdezte, hogy hát hogyan és mint
segíthetnénk rajta?</p>
<p>– Hát azon biz’ csak úgy, hogy te majd lefekszel és úgy teteted
magad, mintha aludnál, mikor aztán felkelsz, azt mondod a
királynak, hogy hányassa szét azt a nagy épületet, mert te azt
álmodtad, hogy széthányatta álmodban a király és Kisokoska élve
benne volt és az lőtte ki a pogány király szájából az első
falatot.</p>
<p>A királykisasszony bement és lefeküdt, mikor azután felkelt,
mondta az apjának:</p>
<p>– Jaj, kedvesatyám, mit álmodtam!</p>
<p>– Mit álmodtál, leányom? – kérdezte a király.</p>
<p>– Hát én bizony azt álmodtam, hogy az éjszaka széthányatta
édesapám azt a nagy kőépületet <span class="pagenum"><a name=
"Page_379" id="Page_379">-379-</a></span> és Kisokoska élve volt
benne és azután ő lőtte ki a pogány király szájából a falatot,
azért tehát én azt mondom, hogy hányassa szét édesapám azt a
kőépületet, hisz úgyis sem kárnak, sem haszonnak nincs az ottan,
hátha még megvolna Kisokoska?</p>
<p>– Ej, mit gondolsz leányom, hogy élne már az a Kisokoska, hiszen
még ezelőtt tizenhat esztendővel falaztattam be!</p>
<p>De a királykisasszony addig beszélt neki, hogy csakugyan
elhatározta magát, hogy széthányatja a kőépületet.</p>
<p>Mindjárt kőmíveseket hívattak elő, és mikor lerontották az
épületet, hát Kisokoska előállott.</p>
<p>A király alig ismerte meg, mert hiszen nagyon megnyőlt, azután
meg olyan szép volt, mint a ma nyílott rózsa s azt mondta a
királynak:</p>
<p>– No, király felséged, mindjárt ebédel a pogány király, én
kilövöm a falatot a szájából.</p>
<p>A király beleegyezett s azt mondta, hogyha kilövi, meg fogja
jutalmazni.</p>
<p>Kisokoska pedig odaállott a küszöbre, mikor azután vitték be az
ételt a pogány királynál, megtöltötte a pisztolyát s a három első
falatot úgy kilőtte a szájából, hogy székestől együtt hatot
hencseredett.</p>
<p>Ezen a pogány király szörnyű méregbe jött s azt izente a
keresztény királynak, hogy az a kutya, aki ő vele ezt a csúfságot
tette, mindjárt jelenjék meg előtte. <span class="pagenum"><a name=
"Page_380" id="Page_380">-380-</a></span></p>
<p>A keresztény király elbúsult, hogy már Kisokoskát felakasztják,
de ő azt mondta, hogy adjon a király ő mellé tizenegy olyan embert,
aki éppen olyan legyen mint ő, azonkívül kétszáz fehérruhás
lovaskatonát és száz feketeruhás lovaskatonát.</p>
<p>A király mindjárt választott tizenegy éppen olyan embert, mint
Kisokoska, kétszáz embert felöltöztetett fehér ruhába és fehér
lovat adott nekik, százat pedig fekete ruhába és fekete lovat adott
alájok; így indult azután Kisokoska a pogány királyhoz. Amint már
nem messzire voltak a pogány király házához, Kisokoska a lovas
katonákat megállította s azt mondta nekik:</p>
<p>– Hogyha majd látjátok, hogy én az akasztófa alól intek nektek,
jőjjetek sebesen arra; elől a fehér, hátul a feketeruhás
katonák!</p>
<p>Ők pedig tizenketten bementek a pogány király udvarába.</p>
<p>Mikor megérkeztek, már este volt s mindjárt vacsoráltak; vacsora
után pedig mindnyájan lefeküdtek.</p>
<p>A pogány király egy katonát állított melléjük, hogy majd aki
szól, annak a füléből vágjon el egy keveset, igy majd megismeri,
hogy ki lőtte ki a szájából a falatot.</p>
<p>Már jóéjszaka volt az idő, egyszer azt mondja Kisokoska:</p>
<p>– Jó kenyeret eszik ez a pogány király, csakhogy asszonytej van
benne. <span class="pagenum"><a name="Page_381" id=
"Page_381">-381-</a></span></p>
<p>A katona, amint Kisokoska elaludt, mindjárt megjegyezte a fülét,
azután mondta a királynak, hogy mit mondott egy közülök.</p>
<p>Reggel nézi őket a király, hát mindegyiknek ki volt vágva
egykevés a füléből. A strázsát mindjárt felakasztatta. Azután
kérdezte tőlük, hogy hogy tudják azt, hogy az ő kenyerében
asszonytej van? Ekkor előállott Kisokoska s azt mondta:</p>
<p>– Hivassa el király felséged azt az asszonyt, aki sütötte, az is
meg tudja mondani!</p>
<p>A király mindjárt előhivatta az asszonyt s kérdezte, hogy
igaz-e, hogy az ő kenyerében asszonytej van?</p>
<p>Az asszony nagyon megijedt s azt mondta:</p>
<p>– Biz’ igaz az, király felsége, mert mikor ezt dagasztottam,
szoptatós voltam, nagyon meggyűlt a tejem s belefolyt a
teknőbe.</p>
<p>A király az asszonynak mindjárt a fejét vétette s nagyon bosszús
volt, hogy nem tudta a strázsa jól megjegyezni, hogy melyik
szólott.</p>
<p>Másik este tehát ismét katonát állított az ágyhoz, hogy amelyik
szól, a hunczutkáját vágja el.</p>
<p>Mikor már az egész udvarban csendesség volt, egyszer megszólal
Kisokoska:</p>
<p>– Jó bort iszik ez a pogány király, csakhogy embervér van
benne!</p>
<p>Azután elaludt. Ekkor a strázsa mindjárt elvágta a bal
hunczutkáját, a királynak pedig megmondta, amit hallott.
<span class="pagenum"><a name="Page_382" id=
"Page_382">-382-</a></span></p>
<p>Reggel felé felébred Kisokoska, látja, hogy a fél hunczutkája le
van vágva, kapja, a többiét is levágta.</p>
<p>A király, amint megnézte őket, látta, hogy a hunczutkája
mindegyiknek le van vágva, nagyon mérges volt s ezt a strázsát is
felakasztatta, azután kérdezte tőlük, hogy melyik lőtte ki az ő
szájából a falatot?</p>
<p>Ekkor előállott Kisokoska s azt mondta a királynak:</p>
<p>– Én voltam az, király felsége, aki kilőtte a szájából a falatot
s azt is én mondtam, hogy embervér van a borában.</p>
<p>A király azután rárivalkodott:</p>
<p>– Hát akasztófáravaló, honnan tudod te azt, hogy embervér van az
én boromban?</p>
<p>Kisokoska meg azt mondta a királynak:</p>
<p>– Hivassa elő felséged azt az embert, aki taposta, az is meg
tudja mondani.</p>
<p>A király mindjárt előhivatta azt az embert, aki taposta a bort s
megkérdezte, hogy igaz-e a dolog?</p>
<p>A szegény ember is megijedt s megvallotta, hogy mikor taposta,
hát a puttonban egy nagy kés is volt, aztán azt is beletették a
zsákba, de ő azt nem vette észre, csak akkor, mikor már a lábát
elvágta és a sok vér mind kifolyt.</p>
<p>A király ennek is a fejét vétette.</p>
<p>Azután mindjárt beszólította a cselédjeit; szegény <span class=
"pagenum"><a name="Page_383" id="Page_383">-383-</a></span>
Kisokoskát megkötöztette s megparancsolta, hogy egyszerre akasszák
föl.</p>
<p>Az akasztófát megkészítették s vitték kifelé Kisokoskát; mikor
már az akasztófa alá értek és a hóhér is a nyakára kötötte a
kötelet, intett arrafelé, amerre az ő katonái voltak elbújva s a
sok katonaság mind előrohant, Kisokoska pedig azt mondta azoknak,
akik körülötte állottak:</p>
<p>– Látjátok-e előlről azokat az angyalokat, mind én értem jönnek,
azok az ördögök pedig hátulról, mind titeket visznek el!</p>
<p>Ezek is megijedtek, ucczu neki, vesd el magad! úgy elszaladtak,
hogy még tán ma is futnak, ha meg nem álltak.</p>
<p>A Kisokoska pedig a pogány király kezéből kikapta a kardot s
levágta vele a fejét, azután a lovára felpattant s elnyargalt a
maga katonáival együtt a keresztény királyhoz.</p>
<p>Amint bement a szobába, a pogány király fejével ráütött a
keresztény király asztalára, úgy, hogy mindjárt négy felé esett.
Azután azt mondta a királynak:</p>
<p>– No, felséged, az volt az én álmom, hogy én addig meg nem
nyugszom, míg a pogány király fejével a keresztény király asztalát
széjjel nem hasítom.</p>
<p>A király pedig a leányát mindjárt neki adta, meg az országának a
felét. Nagy lakodalmat csaptak, ettek, ittak, vigadtak, még most is
élnek, ha meg nem haltak.</p>
<p class="center">(Ipolyi A. gyüjteményében 37. sz. Hajnal István
gyüjt. Békés.) <span class="pagenum"><a name="Page_384" id=
"Page_384">-384-</a></span></p>
<h3>74. Tisza tündére.</h3>
<h4>I.</h4>
<p>Egykor, igen sok száz esztendővel ezelőtt, mikor az <i>Óriás
emberek</i> – magosak, mint a torony; erősek, mint a tüzes ménkű –
éltek és uralkodtak e földön, hej! akkor volt ám még csak furcsa
világ: lapáton szórták volna szét, seprővel söpörték volna az ilyen
magunkféle embereket azok a mérföldet lépő s tüzet pökdöső,
villámló s tányérnyi nagyszemű Óriások.</p>
<p>No tehát, az időben széles ez országon a hatalmas erejű,
háborgós haragú, őszfejű, zöldszakállú <i>Tenger</i> uralkodott,
körülötte meg a csillagokig nyúló magas hegyekben laktak azok a
fene nagy Óriások; mindegyiknek egy egész ily’ magas hegy volt a
háza s mégis csak úgy bújt bele hasonmászva.</p>
<p>Egy ideig csak megvolt a szomszédság békében, az öreg Tenger
tűrte a garázdákat, bár néha úgy nekihasaltak az öreg <i>Tenger
király</i> tavának, hogy majd minden vizét kiitták s majd minden
falkáját fölemésztették, amiért néha borzasztó zenebona is támadott
köztök, hogy a föld rengett bele. De ez mind hagyján, ha nagyobb
baj nem támadott volna. Az őszbeborult, zöldszakállú Tengernek
gyönyörű szép hét leánya volt, arany- és ezüsthajú hét
tündérleánya: <i>Duna, Tisza, Szamos, Maros, Dráva, Száva,
Körös</i>. Boldogság volt őket látni, mikor a habok <span class=
"pagenum"><a name="Page_385" id="Page_385">-385-</a></span> fölött
tündöklő csigahéjjakon csónakáztak, vagy a szép, verőfényes
partokon játszadoztak s a játékos szellők, e pajtáskák ragyogó
fürtjeiket bodrozgatták s őket pajkosan himbálták.</p>
<p>Megtetszettek ilyenkor a szép szűzek a csúf Óriásoknak is, úgy
hogy annyira rájok fájt a májjok, hogy eltökéllették magukban
azokat birtokukba keríteni.</p>
<p>Összeesküdtek őkelmök, minthogy szinte éppen heten voltak a
gonosz czimborák: <i>Vasrágó, Bérczrepesztő, Földrázó, Sziklavető,
Tűzokádó, Robogó, Romboló</i>. Előbb azonban szép szóval kérték az
ősz Tenger gyönyörű leányait; de ez haragosan rázta fejét s iszonyú
haragra indult, hogy gonosz szomszédai s titkos ellenei ily
szemtelen kéréssel háborgatják. Ebből harcz támadott és pedig
pusztító.</p>
<p>Az Óriások a szép Tündéreket elrabolták s legmélyebb
barlangjaikba zárták; a kétségbeesetten hullámzó s haragjában zúgó
Tengert kiűzték országából s pusztává tevék azt.</p>
<p>A messze száműzött Tenger búsan habzott messze-messze kedves
szülötteitől; nyugtalan fájdalmát elpanaszlá szerte a hős népnek,
mely környezte s bosszúvágyat ébreszte azokban s éleszté azt
hullámivóiban, míg roppant erővel útnak indította, elrombolt
birodalmát ígérve megbosszulás díjául; mert a nyájas
<i>Szellőkék</i> galambpostaként megvivék az elzárt <i>Tündérek</i>
bús nyögéseit, miket azok hattyúhangokban hallattak. Kiömlő
könnyűikből forráscsermelyek <span class="pagenum"><a name=
"Page_386" id="Page_386">-386-</a></span> fakadtak a hegyi
barlangokból, bolyongva keresők atyjok futása nyomait, kanyarogva
völgyön-síkon, míg összetalálkozván együtt folyának bánatos keblére
s útat jegyeztek a felzúdított Attila népének, melynek nyomán ez
föllelte a száműzött Tenger feldúlt országát. A gyöngéd Szellőkék
viharrá zordonultak s merészen hajták Attila sasait.</p>
<p>Pusztúlt az Óriás faj s mély rejtekekbe lopódzott a bosszú elől
és szerteoszlott a rengeteg üregeibe, de Attila megsarczolta
váraikat, kizsákmányolta gyüjtött kincseiket; a kiszabadult
Tündérek hattyúalakban úsztak könnypatakjaikon, majd aranyhalakként
úsztak atyjok keblére.</p>
<p>A széternyedt Óriásokból Ördöng-szellemek párologtak szét,
titkos ármánykodást űzve, a hódítók közt ellenségeskedést
támasztva, míg egymást marnák s vesztöket készítnék. A jó Tündérek
újra fölkésztették a balsorsúak unokáit s fölbíztatták sasaikat
apai örökségük meghódítására s megannyi rajként itt termett a hős
faj a tündérfolyamok partjain.</p>
<p>De az elszórt lelkek, mint <i>Boszorkányok</i> ismét közikbe
vegyültek s űzték ártalmas mesterségeiket rontva-vesztegetve. Ez
oka, hogy a Boszorkányok a Tiszába vettetének annak megtudása
végett, vajjon igazán gonoszlelkű Boszorkányok-e? mert a Tisza
<i>Víztündérei</i> olyast nem fogadtak be, ami velök össze nem fér.
<span class="pagenum"><a name="Page_387" id=
"Page_387">-387-</a></span></p>
<h4>II.</h4>
<p>Egyszer egy jámbor öreg asszony ellen többen fenekedtek, hogy
mint Boszorkányt feladják s elítéltetik. Erre az úgy megrettent,
hogy súlyos betegségbe esett. Egyetlen leánya Rózsika majd
kétségbeesett bújában s folyton síránkozott anyját ápolgatva, kinek
folytonos szomjúsága miatt éjjel is gyakran ment a Tiszára friss
vizet hozni anyjának s ott is sírt, hogy könnyei a Tiszába
folytak.</p>
<p>Egykor éjfélkor szép holdvilágnál ott sírdogált Rózsika vizet
merítve s könnyűit a Tiszába hullatva, midőn a víz tükrén egy
fölséges szép hattyút lát felé közeledni oly tekintettel, hogy
Rózsika megrémülve futásnak eredt s korsóját a Tiszába ejtette. De
egy gyönyörű hang nevénél visszahívogatta:</p>
<p>– Rózsikám, kedvesem, ne félj tőlem! Jóakaród vagyok, jer vissza
korsódért!</p>
<p>S a lány meggondolván, hogy a korsóra múlhatatlan szüksége van,
nekibátorodék s mint bámult, midőn egy angyali szép lány tartá
korsóját s így szóla:</p>
<p>– Légy, kedvesem, vígasztalt! Azon gyöngyöket, miket folyómba
ejtettél, dúsan nyered vissza, csak légy ezentúl is oly hű gyermek
és jóerkölcsű! Ha baj ér is, ne búsulj! E víz – melyet a javából
merítettem – könnyít anyádon, neked pedig segítségedre lesz e
tollacska hattyúmellyemről. Jól őrizd és ha <span class=
"pagenum"><a name="Page_388" id="Page_388">-388-</a></span> baj ér,
mártsd vízbe akár folyón, akár kútban, de amely megrontva nincs;
ott termek, míg szavamat megtartod s érdemes lész reá!</p>
<p>Rózsika úgy tőn. Örömmel vitte haza vizét, melytől anyja azonnal
felüdült. De gonosz irigyei nem nyugodtak, újra agyarkodtak ellene,
mert egy némely betegségekben értett a gyógyításhoz. Amint azonban
próba végett a Tiszába merítették, azonnal elmerült, úgy, hogy
többé sohase látták.</p>
<p>Rózsika nagy bánatában kiment éjjel a Tiszapartra s bemártotta
hattyútollát a vízbe, azonnal megjelent neki a Tündér s
vígasztalta, ne búsuljon anyja miatt, mert ahhoz többé nem fér a
gonoszok agyarkodása.</p>
<p>– Édes leányom, gondoskodjál te csak magadról s tartsd meg
szavamat, megsegítlek, bármennyi baj ér! E nép gonoszsága megint
megszaporodott, hogy tatár s török pusztítás jöve fejére
büntetésül. Hagyd el e tájat, hogy ne lásd az irtózatot! Menj oda,
hol e folyó tisztább vizet ad, az ellenségtől sem lesz annyi
szenvedésed, mint anyád irigyeitől lenne.</p>
<p>Rózsika úgy tett, reggel korán indult, épen jókor, a rosszlelkű
asszonyok őt is bűbájosnak kiáltották ki s eltávozása sokaknak
fájt, hogy üldözőbe nem vehették; de fájt az a jó Ihar Pistának is,
ki a jámbor Rózsikára titkon esengett s távozta után ő is
elbujdosott. De szegény Pista, nem érte nyomon Rózsikát, mert a
balsors épen ellenkező irányba űzte. Rózsika arra ment, hol a Tisza
tisztább vizét isszák. <span class="pagenum"><a name="Page_389" id=
"Page_389">-389-</a></span></p>
<p>Hosszú vándorlás után egy öreg halászhoz vetődött, ki őt
megszánván, atyaként fogadta. Ott, távol a világtól s rossz
emberektől, boldogul folytak napjai csöndes munkálkodás és nyájas
szeretet közt. De boldogsága nem volt hosszú, az öreg halász
elhalt, Rózsika odább vándorolt, mostoha kezek közé jutott,
szépsége s jámborsága irigységet s ez sok bajt hozott reá.
Bolygásait keservessé tették a török-tatár háborúk. Amint így
elfogva hurczoltatott a vad tatárok által Ihar Pista, ki már akkor
vitézsége által jeles vitézzé vált, véletlen mentette meg s ápolója
lett s kölcsönös jótétnél fogva egymáséi lettek. De a harcz
folyván, még egyszer ragadtatott el az ellenségtől Rózsika s csak
hosszú viszontagságok után találkoztak ismét, sok szenvedésük után
végtére egészen boldogok lettek, egy magányban halászat által
éldegélve, boldogíták egymást.</p>
<p>Rózsika a Tiszatündér hattyútollát viszontagságai közt elveszté
s a jó Tündérrel nem találkozhata, de nem feledé tanácsát. Azonban
midőn egykoron Pista beteg volt, családja számára élelmet
keresendő, maga ment hálójával a Tiszára s estig mit sem fogott,
keservesen sírt, de folytatta munkáját.</p>
<p>Egyszerre egy gyönyörű aranyhalacskát fogott s amint bámulással
nézte a holdvilágnál, egyszer csak megszólalt az aranyhal:</p>
<p>– Mit akarsz te, jámbor asszony, tenni foglyoddal? <span class=
"pagenum"><a name="Page_390" id="Page_390">-390-</a></span></p>
<p>– Óh, mit tennék én ily kedves, kis jószággal? Meg nem sütlek,
meg nem főzlek, meg nem öllek, el nem adlak senkinek, síró
gyermekeimnek viszlek, tiszta vízben tartalak, virágokkal víditlak,
csak vígasztald síró gyermekeimet!</p>
<p>– Nem fognak azok sírni, jó asszonykám, símogasd le testemről
pikkelyeimet s vidd haza nekik!</p>
<p>Rózsika úgy tett, köténye tele lett arannyal s a kis halból
rögtön a gyönyörű szép Tündér mosolygott rá.</p>
<p>– Ismersz-e, jó leány?</p>
<p>Rózsika elbámult, szinte megmerevült, de még inkább, midőn egy
bögre vizet adott át neki s mondá:</p>
<p>– E friss vízzel itasd beteg férjedet s mi a víz alatt benne
van, vedd vissza, mint sajátodat, könnyűid azok, miket folyómba
hullattál sok bánatodban. Mind csupa igazgyöngy volt az. Élj
boldogul s ne feledd el tanácsomat! Egy pikkelyt mártva a folyóba,
ismét megláthatsz, ha érdemes maradsz jóakaratomra!</p>
<p>E véletlen nagy ajándék csakhamar megváltoztatta Iharék
állapotát, de nem szívöket. A kis ház kétszeres boldogság tanyája
lett.</p>
<p class="center">(Ipolyi A. gyüjteményében 320. sz. Csaplár
Benedek gyüjt. Szeged.) <span class="pagenum"><a name="Page_391"
id="Page_391">-391-</a></span></p>
<h3>75. Malmeduczi József.</h3>
<p>Volt egyszer egy molnár s az igen nagy erdőt bírt; amint az
erdőben vadászott, sírást hallott; arra ment, honnan a sírást
hallotta s nagy fa üregében pólyába takart kis gyermeket
talált.</p>
<p>A molnár nagy örömmel hazavitte a feleségének, felnevelték,
iskolába adták s a fiúnak hogy nagyon jó esze volt, mikor otthon
kijárta az iskolákat, elment más, nagy városba tanulni. Mivel itt
nem tudta a szokást, hogy még szállásra is kellene menni, bement
egy vendégfogadóba, ott az istállóban a szénába húzta magát, hol a
kocsisok reggel megtalálták, s agyba-főbe verték, míg végre a
vendégfogadós a lármára odament s a gyermeket kérdőre vette, hogy
honnan jött és mit akar? A gyermek elbeszélte neki, hogy mi
járatban van; a vendégfogadósnak a gyermek nagyon megtetszett és
tovább járatta iskolába, úgy, hogy végre mindenkit felülmúlt
tudományával.</p>
<p>Végtére a király fülébe is elhatott, hogy milyen tudós ember
lett belőle, úgy, hogy végre a király felkívánta, hogy valami nagy
hivatalt adjon neki.</p>
<p>Egyszer a király elment egy szép városba mulatni valami
félesztendőre; a királynak pedig nagyon szép leánya volt.
Malmeduczi József nagyon jól viselvén magát, nagyon sok irigye
támadt az udvarban s addig leskelődtek utána, hogy végre a király
után <span class="pagenum"><a name="Page_392" id=
"Page_392">-392-</a></span> levelet küldtek, hogy Malmeduczi József
a leányát szereti.</p>
<p>A király ezt meghallván, nagyon megharagudott, úgy, hogy
Malmeduczi Józsefnek a király előtt meg kellett jelenni.</p>
<p>Megjelent s a király neki egy levelet adott, hogy azzal tüstént
felesége előtt jelenjék meg.</p>
<p>Malmeduczi József most elindulván, mikor beesteledett, egy nagy
erdőre talált, itt addig járkált alá s fel, míg egy elavult
zarándokbarlangra talált. Itt ő azon gondolkozott, hogy mi van itt?
Végre meglátott egy öreg zarándokot, ki azt kérdezte tőle, mi
járatban van? Malmeduczi József elmondta, hogy mi járatban van, a
zarándok megvendégelte őt s ágyat mutatott neki, hogy nyugodja ki
magát. A zarándok most azon törte a fejét, hogy mi van nála?
Kikereste a zsebeit, talált nála egy pecsétes levelet, melyet hamar
felbontott és elolvasta. A levélben ez volt írva:</p>
<p>– Kedves feleségem, most küldöm Malmeduczi Józsefet hozzád, de
mihelyt megérkezik, add meg neki a halált!</p>
<p>A zarándok nagyon megsajnálván vendégét, gondolkozott, vajjon
hogyan segíthetne rajta? Mindjárt elővette a tintát és pennát s
kikorrigálta; a halált leánynak igazította, lepecsételte és
visszatette a zsebébe.</p>
<p>Mikor felébredt, elment vele a zarándok és megmutatta neki az
útat, így Malmeduczi József csakhamar <span class=
"pagenum"><a name="Page_393" id="Page_393">-393-</a></span> a
király udvarába ért, a levelet pedig átadta a királynénak, ki nagy
örömmel vette el s mikor ezeket a sorokat olvasta:</p>
<p>– Kedves feleségem, most küldöm Malmeduczi Józsefet hozzád, de
mihelyt megérkezik, add meg neki a leányt! – Csodálkozott rajta; de
ura parancsolatját teljesíteni kellett; azonnal összehíván a
rendeket, csakhamar megesküdtek.</p>
<p>A király megúnván a mulatást, hazafelé igyekezett. Mindenfelé
nagy világítással várták és azt kiabálták:</p>
<p>– Éljen az új király!</p>
<p>Az öreg király ezen nagyon meghökkent és csodálkozott rajta,
hogy talán mind megbolondultak. Csakhamar elérkezett a maga
rezidencziájába, hol megtudta, hogy nem tréfa a dolog. Most
megkérdezte feleségétől és leányától, hogy micsoda ez?</p>
<p>Ezek előmutatván, hogy a levél tulajdon kezeírása, amin a király
nagyon megbosszankodott, hogy írhatott a halál helyébe leányt és
megparancsolta Józsefnek, hogy addig szeme elé ne merjen kerülni,
míg a szerencsés és a szerencsétlen órát fel nem találja.</p>
<p>Malmeduczi József elindulván, ment, mendegélt, elért végre egy
királyhoz, aki őt nagyszívvel fogadta. Azt kérdezte a
királytól:</p>
<p>– Nem hallott-e valamit a szerencsés és szerencsétlen óra felől?
<span class="pagenum"><a name="Page_394" id=
"Page_394">-394-</a></span></p>
<p>A király azt mondta, hogy ő mitsem hallott, hanem egyszer, amint
a kis leányát a dajka a kertbe vitte, hirtelen eltűnt, ha
visszahozná, gazdagon megjutalmazná.</p>
<p>Ezzel továbbment, más királyhoz érkezett, ez is szívesen
fogadta, ennek is elbeszélte, mi járatban van. A király
panaszolkodott, hogy neki egy kútja van s már hét esztendeje mióta
vizet nem ad, ha erről valaki valami bizonyosat mondana, gazdagon
megjutalmazná.</p>
<p>Ment tovább. Újra elért egy városba és ott egy rettentő nagy
kaput látott és oly nagy <i>Óriás</i> strázsált ott, mint egy
torony. Amint odament, mindjárt azt kérdezte tőle, mit akar itt?
Malmeduczi József pedig azt mondta, hogy ő a szerencsés és a
szerencsétlen órát keresi. Az Óriás azt felelte:</p>
<p>– Azt feltalálod, de egy feltételt szabok eléd.</p>
<p>Malmeduczi József azt felelte, ha csak lehet, teljesíti.</p>
<p>– Kérdezd meg, hogy meddig fogok én itt strázsálni?!</p>
<p>Ekkor Malmeduczi József bement és ott rettentő nagy
oroszlányokat látott és nagyon megijedt. Közelebb ment, látta, hogy
csak csinált oroszlányok.</p>
<p>Most már nem félt, beljebb ment, gyönyörű, szép királynéra
talált.</p>
<p>– Hol jársz itt, hol még a madár sem jár?</p>
<p>Malmeduczi József pedig elbeszélte, hogy mi járatban van. A
királyné ekkor azt mondta: <span class="pagenum"><a name="Page_395"
id="Page_395">-395-</a></span></p>
<p>– Bújj el, majd eligazítom a dolgot! Mert ha a férjem hazajön,
megérzi a szagodat!</p>
<p>Azzal József elbújt. Hazajött az Ördög, azt mondja:</p>
<p>– Micsoda szag van itt?</p>
<p>A felesége azt mondja:</p>
<p>– Talán az Óriás szaga érzik, mivel az ablakot kinyitotta.</p>
<p>A királyné elaludt, egyszer hirtelen felébred és azt mondja:</p>
<p>– Jaj, kedves férjem, azt álmodtam, hogy egy királynak a leánya,
mely csak ötéves, elveszett a kertjéből.</p>
<p>– Jaj, kedves feleségem, mikor a dajka a kertbe vitte,
megharagudván reá, azt mondta, hogy: Az Ördög vigyen el! én pedig
hirtelen elragadtam, az pedig te vagy!</p>
<p>Egy kis idő múlva ismét hirtelen felkiált az asszony:</p>
<p>– Jaj, édes férjem, azt álmodtam, hogy egy király kútjának a
lyuka begyugult, hogy lehetne azon a vizet újra ereszteni?!</p>
<p>A férje azt felelé:</p>
<p>– Egy dajka a gyermekét lökte bele, ha azt kiveszik, azonnal
foly a víz.</p>
<p>A felesége ismét elaludt és hirtelen ismét felugrott, azt
mondta:</p>
<p>– Jaj, édes férjem, azt álmodtam, hogy az Óriás azt kérdezte:
mikor szabadul meg már onnan? <span class="pagenum"><a name=
"Page_396" id="Page_396">-396-</a></span></p>
<p>Az Ördög azt felelé:</p>
<p>– Jaj, édes feleségem, akkor szabadul meg, mikor azt kiáltja:
Obléz!</p>
<p>Ezeket mind megértette Malmeduczi József és a strázsa is
meghallván, mit mondott az Ördög, elkiáltotta magát:</p>
<p>– Obléz!</p>
<p>Ekkor az Ördög kiment, az Óriást felváltotta örökre, Malmeduczi
József pedig a királynéval elment anélkűl, hogy a strázsa
megszólította volna. Ezután Malmeduczi József a királynak
visszavitte a leányát, a kútnak is megmondta, mi a baja, a
királytól katonákat kért és elment a felesége atyjához, legyőzte,
feleségével újra megesküdött s még most is élnek, ha meg nem
haltak.</p>
<p class="center">(Ipolyi A. gyüjteményében 59. sz. Tornemíz Antal
gyüjt.)</p>
<h3>76. Az aranyeke.</h3>
<p>Volt a világon egy gazdag és hatalmas király, csináltatott
magának egy aranyekét, azután behívatta az ország nagyjait, hogy
találják ki: mit ér? Gondolkoztak, törték a fejöket, egyik többet,
a másik kevesebbet mondott, mint amennyibe került, elég az hozzá,
hogy nem bírták kitalálni. Ekkor magához szólítja a legöregebb
jobbágyát, szinte azért, hogy találja ki, mit ér az aranyeke? Sokat
gondolkozott ez is rajta, de nem találhatta ki, miért is a király
<span class="pagenum"><a name="Page_397" id=
"Page_397">-397-</a></span> meghagyta neki, hogyha három nap alatt
ki nem találja, feje vesztesége.</p>
<p>Ezzel az öreg hazament. Búsul, búsul egész nap, sem nem eszik,
sem nem iszik, nem kell neki semmi; végre észreveszi ezt gyönyörű
termetű tizennégyéves leánya s megszólítja:</p>
<p>– Apám, miért búsulsz?</p>
<p>– Hogyne búsulnék, édesleányom, – felel az apa – mikor a király
fejem vesztesége alatt meghagyta, hogy találjam ki, mit ér az
aranyekéje, melyet a minap csináltatott!</p>
<p>– Mit ér, mit ér? még azon is kellene gondolkozni, eredj s mondd
meg neki, hogy ekéjénél a májusi és áprilisi eső is többet ér.</p>
<p>– Jól megfontoltad-e, leány? mert jólét és fejveszteség forog
kérdésben.</p>
<p>– Igen, apám, te csak eredj és ezt mondd!</p>
<p>Elmegy tehát a királyhoz s elmondja, hogy ekéjénél a májusi és
áprilisi eső is többet ér.</p>
<p>– Honnan tudod, vagy ki mondta ezt neked? – kérdé a király.</p>
<p>– Van egy tizennégyéves leányom, az mondta – felelé az öreg.</p>
<p>– Jól van, – mondá a király – igen jól van, hanem már most adok
egy marék lent s mondd meg a leányodnak, hogy fonjon belőle annyi
fonalat s a fonálból szőjjön annyi vásznat, hogy katonájim mind
megférjenek alatta, mert különben feje vesztesége. <span class=
"pagenum"><a name="Page_398" id="Page_398">-398-</a></span></p>
<p>Ezzel hazamegy az öreg s előadja a leányának, mit mondott a
király.</p>
<p>– Mit? hát talán még ezen is kék törni a fejét! Itt van egy kis
darab fa, vidd el a királyhoz s mondd meg neki, hogy csináljon
belőle orsót, rokkát, motollát és szövőszéket, ha igen, akkor
parancsolatja teljesítve lesz!</p>
<p>Elment az öreg s megmondta a királynak, hogy mit izent a leánya,
hogy abból a kis darab fából csináljon orsót, rokkát, motollát és
szövőszéket, ha igen, akkor parancsolatja teljesítve lesz.</p>
<p>A király megilletődött ezen az okosságon.</p>
<p>– Hozd el – úgymond – leányodat, látni akarom!</p>
<p>Elhozta a leányát, a király megszerette és feleségül vette az
alatt a föltétel alatt, hogy senkinek tanácsot ne adjon, mert
különben elkergeti.</p>
<p>– Igérd meg, kérlek, – mond a leány – hogyha elkergetsz,
magammal vihetem, amit legjobban szeretek!</p>
<p>A király megígérte.</p>
<p>Történt a többek közt, hogy az udvarhoz panaszosok jöttek s a
király nem lévén otthon, ezeknek a királyné adott tanácsot.</p>
<p>Nemsokára hazajön ám a király, s megtudva feleségének e tettét,
annyira megharagudott reá, hogy megparancsolta neki, miszerint
holnap virradóra házától eltakarodjék. <span class=
"pagenum"><a name="Page_399" id="Page_399">-399-</a></span></p>
<p>Estére kelvén az idő, álomport hozatott a királyné s italban
beadta a királynak, a király, hogy az álomporos borát megitta,
ültőhelyében elaludt; ekkor a királyné ölébe vette és szolgájával
föltette a kocsira, elvitte apja házához. Reggel felé fölébred a
király, ki akar menni, a szemöldökfába vágván fejét, felkiált:</p>
<p>– Ejnye, hol vagyok én?</p>
<p>– Itt vagy, kedvesem! – mondta a királyné.</p>
<p>– De hát ki, vagy mi hozott engem ide?</p>
<p>– Én, – mondá a királyné – mert azt igérted, hogy amit legjobban
szeretek, elhozhatom magamnak, téged szerettelek és szeretlek
legjobban, téged hoztalak el.</p>
<p>Ekkor megölelvén a királyt, megcsókolá.</p>
<p>– Igy hát, édes feleségem, én is téged szeretlek legjobban,
hanem most már gyerünk haza, vigyük el apádat is s a gunyhót
hagyjuk itt a szegényeknek.</p>
<p>Mikor hazaértek, újra lakodalmat csaptak, volt mulatság olyan,
hogy még a kutya is fánkot evett.</p>
<p>Azután megvoltak ők otthon; nemsokára fijok született, kit
Barugónak híttak; fijokat nevelték, oktatták, tanították, boldogul
éltek s élnek most is, ha meg nem haltak.</p>
<p class="center">(Ipolyi A. gyüjteményében 485. sz. Herczegh
Mihály gyüjt. Hódmező-Vásárhely.) <span class="pagenum"><a name=
"Page_400" id="Page_400">-400-</a></span></p>
<h3>77. A bíró leánya.</h3>
<p>Volt, hol nem volt, még az Operencziális-tengeren is túl volt
egyszer egy király, a kinek sem gazdagságra, sem szépségre, sem
okosságra párja nem volt az egész világon.</p>
<p>Ez a király egyszer azt az izenetet küldte egyik városába az
előljárókhoz, hogyha jóindulatját továbbra is meg akarják tartani,
a városukban levő malomköveket nyúzzák meg! Lett nagy fejtörés,
lett sok beszéd, miként teljesíthetnék a király akaratját? De
bármilyen tapasztalt, okos emberek voltak is, egy sem akadt
közöttük, aki megtalálta volna a kulcsát a rejtvényes parancsnak.
Különösen meg volt akadva a város jólelkű bírója, ki hazamenvén,
otthon se nem evett, se nem ivott, hanem egész éjjel tépelődött
rajta: mitevő legyen? Volt ennek a bírónak egy igen-igen szép
lánya, aki látva atyja nyugtalanságát, szelíden tudakozódott bánata
okáról. A bíró elmondta a dolgot leányának.</p>
<p>– Arról könnyű tenni – szólt a leány. – Válaszolják a királynak
ezt: parancsolatját készszívvel teljesítjük, megnyúzzuk a
malomköveket, ha előbb felséged vérét veszi!</p>
<p>Megörült a bíró a jó feltalálásnak, még éjszaka összehívta a
város bíráit s beleegyezésökkel megküldte a feleletet. A királynak
tetszett a válasz, megdícsérte feltalálóját látatlanban.
<span class="pagenum"><a name="Page_401" id=
"Page_401">-401-</a></span></p>
<p>Azután ezt a másik parancsot indította útnak: egy feneketlen
kantát úgy foltozzanak be, hogy a foltnak helye se lássék!</p>
<p>Lett újra gondolkozás. Haszontalan törte a fejét most is a nemes
tanács. A bíró leányának a kérésére elmondta az újabb parancsot is
s a leány kevés gondolkozás után ezt a tanácsot ajánlotta az
apjának elküldeni.</p>
<p>– Mielőtt valamit foltozunk, ki szoktuk azt fordítani;
megfoltozzuk a kantát, ha felséged azt előbb kifordítja.</p>
<p>A király most még jobban elbámult a talpraesett feleleten s
megizente, hogy az az ember, aki a feleletet adta, rögtön menjen
hozzá, de se nem szekéren, se nem gyalog, se nem lóháton, se nem
szamáron, ruhában, de mégis ruha nélkül, ajándékkal, de mégis
ajándék nélkül.</p>
<p>A bíró leánya felült egy öszvérre, magára ruha helyett felvett
egy hálót s két tányér közé egy madarat zárt, melyet, mint
ajándékot adott át; természetesen a madár elrepült azonnal, mihelyt
a tányért felnyitották és így a királynak nem lehetett legkisebb
szava sem a megfejtés ellen.</p>
<p>Mentül tovább nézte a király a leányt, annál jobban megtetszett
az neki; utoljára feleségül vette.</p>
<p>Esküvő alkalmával a király kikötötte, hogy felesége sem
titokban, sem nyilvánosan dolgaiba ne avatkozzék, tanácsot senkinek
se adjon, mit meg is ígért, fel is fogadott. <span class=
"pagenum"><a name="Page_402" id="Page_402">-402-</a></span></p>
<p>Történt, hogy a király elment messze földre háborúskodni, magára
hagyta az új menyecskét, aki sírva vált el tőle, mert nagyon
szerette s alig várta hazajövetelét. Ezalatt az országban
fejetlenség harapódzott el, nem volt, aki rendet csináljon a nép
közt. A királynét eskü kötelezte bele nem avatkozni az ország
ügyeibe, nem is ment ő hozzá azután senki, a bírák tetszésök
szerint ítéltek, nem lehetett senkitől sem tartaniok. Nagy zavart
csinált különösen két ember összeperelése, kik közt nem tudtak
törvényt tenni.</p>
<p>Ez a két ember pedig úgy veszett össze, hogy az egyik hasas
tehenének helyet kért a másik óljában, hol különben is csak egy
ökör volt; de a borjú, amint a világra jött, az ökör alá ment s
ezt, mivel mind a két ember aludt, egyik sem látta. Az ökör gazdája
ébredt fel először s ökre alatt látván a borjút, nagyon megörült
neki s felköltötte a tehén gazdáját is, hírül adva neki, hogy az ő
ökrének borja van. Beszélhetett a másik amennyi csak a torkán
kifért, hogy az lehetetlen, a borjút nem engedte az ólból kivinni.
Össze is verekedtek rajta, de ezzel egyik sem érte be, mentek a
bíróhoz s az elé terjesztették a dolgot; de mind hasztalan volt, az
ökör gazdája nem akart hinni senkinek, ment a királyhoz, egyenesen,
hogy pedig az otthon nem volt, a feleségéhez s azzal akarta az
ügyet elintéztetni.</p>
<p>A királyné hasztalanságnak tartotta az egészet s a borjút a
tehén birtokosáénak mondotta. Erre <span class="pagenum"><a name=
"Page_403" id="Page_403">-403-</a></span> az ember azt mondta,
asszonykirály szavára nem hajt, hol van a király?</p>
<p>– Kölest őriz a tengerparton, mert a halak mindig rájárnak s
leeszik.</p>
<p>Erre az ember azt mondja:</p>
<p>– Csak nem tart bolondnak, hogy ezt el akarja velem hitetni?</p>
<p>– Ha bolond nem volna kend, – szólt a királyné – akkor azt sem
hinné kend, hogy az ökör megellett.</p>
<p>Megszégyenkedve lemondott az ember a borjúról.</p>
<p>A királyné azonnal megbánta ezt; de a király hazajövén,
megbocsájtott neki s meg is dicsérte.</p>
<p>Megesküdött vele újonnan, most már az igazgatásból sem zárta ki,
meggyőződvén felőle, hogy felesége okossága hasznára válhatik.
Mivel győzedelmesen tért meg a király, kettős ünnepet ültek. Örült
boldog, boldogtalan, folyt a bor, mint a víz, de ha ilyen nagy
mulatság nem lett volna, az én mesém is tovább tartott volna.</p>
<p class="center">(Ipolyi A. gyüjteményében 561. sz. Bihari Péter
gyüjt. Békés.)</p>
<h3>78. A három csomó.</h3>
<p>Most, a napokban, Debreczenben a nagytemplomban egy mécs
háromszor gyulladt meg magától, hiába oltották el, ismét
meggyulladt. Katonaságot rendeltek oda strázsálni, de a katonák nem
tudták, hogy miért rendelték őket oda. Egy közülük kíváncsi
<span class="pagenum"><a name="Page_404" id=
"Page_404">-404-</a></span> volt megtudni, hogy miért állanak a
nagytemplom körül, bement a templomba.</p>
<p>Amint bement, látta, hogy a szószékben egy ősz, nagy szakállas
ember ült, egy könyvből valamit olvasgatott, előtte pedig a szószék
párkányzatán három csomó valami volt. Amint a katona bemegy, kérdi
tőle az öreg:</p>
<p>– Mért jöttél ide, fiam?</p>
<p>– Szeretném tudni, hogy miért van itt előtted ez a három csomó
valami s mi van abban?</p>
<p>Azt mondja az öreg neki:</p>
<p>– Húzd ki fiam a kardodat s vágd ketté ezt az első csomót, meg
fogsz tudni mindent.</p>
<p>A katona kihúzta a kardját, kettévágta a csomót. Amint
kettévágta, nagy csomó vér ömölt ki belőle.</p>
<p>Erre az öreg azt mondá:</p>
<p>– Lásd, fiam, ez azt jelenti, hogy ebben az esztendőben nagy
vérontás lesz, úgy fog a vér ömleni, hogy még a föld is alig győzi
nyelni. Vágd ketté most a másodikat!</p>
<p>A katona azt is kettévágta s tiszta búza ömölt ki belőle.</p>
<p>Erre azt mondja az öreg:</p>
<p>– Lásd, fiam, ez azt jelenti, hogy annyi búza lesz az idén, hogy
le sem győzitek aratni. Vágd ketté már most a harmadikat is s meg
fogod tudni az egészet!</p>
<p>A katona a harmadikat is kettévágta és egy csomó bankó hullott
ki belőle. <span class="pagenum"><a name="Page_405" id=
"Page_405">-405-</a></span></p>
<p>Erre meg azt mondta az öreg:</p>
<p>– Lásd, fiam, ez azt jelenti, hogy bankón, sok bankón váltják
meg azt a sok vért, amelyik ebben az esztendőben úgy fog ömleni,
hogy még a föld is alig győzi nyelni.</p>
<p class="center">(Ipolyi A. gyüjteményében 11. sz. Szabó János
gyüjt. Füzes-Gyarmat.)</p>
<h3>79. Krisztus urunk és a szegény ember.</h3>
<p>Volt egyszer egy szegény ember, annyi gyermeke volt, mint a
rosta lyuka, sőt még eggyel több.</p>
<p>Nem tudván kellőleg gondoskodni gyermekei eltartásáról, elindult
élelmet keresni. Útközben megtalálja Krisztus Urunkat Szent
Péterrel; Krisztus Urunk megkérdezi tőle: hova megy?</p>
<p>– Megyek, igen sok gyermekem lévén, élelmet keresni valamerre.
Kérlek, légy szíves valamiben segíteni!</p>
<p>Ekkor felszólítja Krisztus Urunk Szent Pétert:</p>
<p>– Adjál neki valamit!</p>
<p>Adott Péter egy asztalt, melynek ha azt mondta:</p>
<p>– Kedves kis asztalom, terülj meg! mindjárt megterült ahány
emberre kellett mindenfélével: étellel, itallal ellátva.</p>
<p>A szegény ember gyanakodott s annyival is inkább, mivel felette
éhes volt, megpróbálta a kis asztalt s az megterülvén, jóllakott s
vitte nagy <span class="pagenum"><a name="Page_406" id=
"Page_406">-406-</a></span> örömmel hazafelé, hogy éhező gyermekeit
majd jól tartja.</p>
<p>Eközben azonban betért egy korcsmába s elmondta, hogy mit kapott
és hogy igazolja állítását, megteríttette a kis asztalt, jól
tartotta mindnyájokat. A korcsmáros, bár volt az asztalon elég bor,
egyre hordatta a bort, hogy a szegény embert leitathassa, mit el is
ért s a kis asztalt hasonlóval kicserélte. Reggel hazavitte a
szegény ember az asztalt, biztatta gyermekeit s feleségét, hogy
majd jól tartja most őket a sok éhezés után; azonban hasztalanul
mondta a jelszót, az asztal semmiképen sem terült, haragjában
fejszét vett elő és szétvágta. Felesége pedig piszkolta, hogy rá
hagyta magát szedni. Bosszúsan hagyta el a házát a szegény ember,
útnak indult.</p>
<p>Ismét előtalálta Krisztus Urunkat, előadta, hogy az asztallal
nem ment semmire. Krisztus Urunk szólott ismét Péternek s adott egy
darálót, melynek ha azt mondta:</p>
<p>– Daráló darálj! – addig darálta a legszebb lisztet, míg csak
nem parancsolta megállni.</p>
<p>Útközben ezt is megpróbálta; ismét betért a korcsmába s előadta,
hogy mit kapott most, hogy most már nem csalódik, mint az asztallal
és meg is próbálta. A korcsmáros leitatta ismét s éjjel felcserélte
a darálót, melyet hazavivén, hiába parancsolta a szegény ember a
darálást, meg sem mozdult. Haragjában ezt is széjjelverte.</p>
<p>Felesége ismét sértegette, ismét elment hazulról <span class=
"pagenum"><a name="Page_407" id="Page_407">-407-</a></span> s újra
előtalálkozott Krisztus Urunkkal, kinek előadta, hogy’, mint járt a
darálóval is. Péter ekkor egy szamarat adott, mely e szóra:</p>
<p>– Rezi édes csacsim! – annyi aranyat hullajtott, amennyit a
gazdája akart.</p>
<p>Ezzel is betért a korcsmába s éjjel ezt is elcserélték.
Hazahajtott nagy örömmel, de hasztalanul mondta az ösztönző szót,
nem lett semmi eredménye; furkót kapott s agyonütötte.</p>
<p>Ekkor még bosszúsabban távozott el hazulról, elhatározta, hogy
sohasem tér vissza s ezúttal másfelé vette útját; de mégis
előtalálkozott Krisztus Urunkkal, kinek előadta csalódását. Most
Péter botot adott neki, mely e szóra:</p>
<p>– Üss ide, botom! – addig páholta az embert, ameddig a gazdája
akarta.</p>
<p>Betért ismét a korcsmába, előadta botja tulajdonságát s az ott
levőket jól, a korcsmárost és feleségét pedig addig verette, míg
csak ki nem vallották, hogy ők cserélték el a holmiját. Odaadták
neki az asztalt is, darálót is, csak ne bántsa őket; azután
hazaballagott.</p>
<p>Először is családját jól tartotta, azután a kapott tárgyakat
megpróbálta. Nagyon gazdag lett a szegény ember, előhivatta azért
az építőmestert, hogy építsen neki palotát; épített is olyant, hogy
a királyéval vetekedett.</p>
<p>A városban súgtak-búgtak az emberek, hogy miként építhet oly
szegény ember annyi gyermekkel <span class="pagenum"><a name=
"Page_408" id="Page_408">-408-</a></span> oly nagy palotát, talán
lopja, vagy csinálja a pénzt! Végre a király is küldözgetett hozzá
követeket, hogy miből építette ezt a szép lakást! A szegény ember
azonban mindig furkósbottal felelt.</p>
<p>Végre a király megharagudván, tizenkét katonát küldött, hogy a
szegény embert hozzák fel hozzá; ha meg nem mondja, hol vette a
pénzt. A szegény ember először kétségbeesett, de azután szólt a
botjának, mind leverette és szekérre hányva, haza küldötte őket.
Ekkor a király egy ezredet küldött a szegény ember ellen, ki
botjával az egészet jól eldöngettette.</p>
<p>Végre a király egész seregét odaparancsolta, hogy a palotát
rontsák le. A szegény ember kidugván fejét az ablakon, meglátta a
temérdek katonát, kiszólt, hogy ne pocsékoltassák azt a sok embert,
mert mind agyonveri, ha mégannyi lesz is, egyszersmind elküldött a
királyhoz, hogy egy hét mulva, vasárnap szívesen látja házánál
egész királyi udvarával, ha meg nem veti; ekkor megmutatja, honnan
veszi a pénzt; sőt még az egész várost is meghívta akkorra
ebédre.</p>
<p>Eljövén a vasárnap, a király egész udvarával még jókor, tíz
órakor lement, hogy meglássa, hogy mint készül a szegény ember
annyi vendég elfogadására. Azonban már tizenegy óra s még tűz sincs
a konyhán; el nem képzelhették, mit akar a szegény ember. Az egész
nagy teremben csak egy kis asztalka volt, azon kívül semmi.
Sürgették a szegény embert, <span class="pagenum"><a name=
"Page_409" id="Page_409">-409-</a></span> hogy sehol semmi, pedig
itt van már az ebéd ideje. A szegény ember azt mondta:</p>
<p>– Ne gondoljanak azzal, az az ő gondja.</p>
<p>Eljött az ebéd ideje, a szegény ember szólott a kis asztalnak s
az elkezdett nyújtózni: háromszor-négyszer is körülnyúlt a teremben
s rajta a legjobb ételek s italok termettek, amilyen még a király
asztalán sincs.</p>
<p>Elvégezvén az ebédet, a király felszólítá, mutatná meg neki,
honnan veszi a pénzét? Ekkor a darálót kihozatja a szegény ember s
az emelet tornáczába tétetvén, annyi liszt lett, hogy még az udvara
is elkezdett vele megtelni. A sok lisztet a szegény ember a városi
szegény embereknek adta.</p>
<p>Ezután a szamarat is megpróbálta, mind elbámult a temérdek arany
látásán.</p>
<p>Végre a botot vette elő s hogy az ebédnek némileg árát vegye, az
egész vendégséget megütögettette.</p>
<p>Ezután csendesen, békességben élt a szegény ember feleségével s
gyermekeivel és most is élnek, ha meg nem haltak.</p>
<p class="center">(Ipolyi A. gyüjteményében 25. sz. Niklovicz
Bálint gyüjt. Ér-Szent-Király.)</p>
<h3>80. Tentás Lajos.</h3>
<p>Volt a világon, de hogy hol? azt magam sem tudom, egy kovács,
annak egy Lajos nevű fia, ki igen szeretett iskolába járni, de
atyja szegény volt. ezért mesterségre akarta adni. <span class=
"pagenum"><a name="Page_410" id="Page_410">-410-</a></span></p>
<p>Lajos, mikor utolszor akart iskolába menni, arra ment Jézus és
Szent Péter, kiket atyja, a kovács elkergetett háza elől s Lajost
nekik adta.</p>
<p>Jézus és Péter kivitte, hogy Lajos telt erszényt talált s
elkezdett tintát készíteni s addig készítette, míg meg nem
gazdagodott.</p>
<p>Egyszer Lajos a fővárosba ment s itt fogadott a királlyal, hogy
ő készíti a legjobb tintát. Tentás Lajos az életét, a király a
leányát tette fel a fogadásra, azonfelül fél királyságát. Tentás
Lajos a fogadást megnyerte s a királyleány a fél királysággal az
övé lett.; szüleit felkereste, kikkel még most is boldogul él, ha
meg nem halt.</p>
<p class="center">(Ipolyi A. gyüjteményében 398. sz. Wéber Károly
gyüjt. Szeged.)</p>
<h3>81. Az öreg koldus és a jószívű fiú.</h3>
<p>Egy szegény embernek három fia nem tudván másképen kiélni, egy
folyón hídat készítettek s minden átmenőtől egy aranyat
követeltek.</p>
<p>Első nap a legöregebbik ment vigyázni s egy a hídon
keresztülmenni akaró öreg koldus nem lévén képes megfizetni, kérte,
hogy bocsájtsa át három tudomány megtanításáért; de ez nem
tágított, hanem megvette rajta az egy aranyat. A másik szinte
aszerint cselekedett.</p>
<p>A legfiatalabb, kit legbutábbnak tartottak, elfogadta a három
tudományt, hazamenvén, bátyjai <span class="pagenum"><a name=
"Page_411" id="Page_411">-411-</a></span> halálra keresték; azonban
használván tudományát, megrázkódott, arany galamb képében kirepült
az ablakon.</p>
<p>Később tehenesnek szegődött be a királyhoz.</p>
<p>Egyszer történt, hogy a királynak futárra volt szüksége, ki
idegen országban özvegyen élő leányához, a királynéhoz menve, adja
neki tudtára a különben el nem kerülhető veszedelmet.</p>
<p>Mindenütt embert keresett, de nem talált, míg a tehenes magát be
nem jelentette.</p>
<p>Most lóválasztásra került a sor, ő a legocsmányabb lovat
választotta s kivitte az erdőbe a legnagyobb fűre; azután maga
pedig átváltozott nyúlnak, galambnak, majd szarvasnak; ha az egyik
állat képében elfáradt, a másikra változott.</p>
<p>Végre elérkezett a királynéhoz, ki beleszeretett a tehenesbe,
emlékül egy félig törött gyűrűt adott neki ajándékul, a tehenes meg
háromszor megrázkódván, arany nyúlszőrt, arany galambtollat s
halpikkelyt adott neki.</p>
<p>Ezzel elbúcsúztak, a tehenes fölkereste lovát, mellé feküdt s
elaludt.</p>
<p>Arra ment egy öreg katona, átolvasta a levelet, a tehenest
megölte, felült a lóra s meghozta a királynak az izenetet;
öregségét azzal mentette ki, hogy az út fáradalmai megtörték.</p>
<p>A királynak ezután háborúba kellett menni, elment az öreg katona
is és jól vitézkedett a csatában, amiért a király özvegy leányát
neki akarta adni <span class="pagenum"><a name="Page_412" id=
"Page_412">-412-</a></span> feleségül, de az özvegy királyné
felismerte, hogy nem ő az, akibe beleszeretett, nem vállalta
férjül.</p>
<p>Épen, mikor a házasságnak meg kellett volna történni, az Öreg
Atyaisten megparancsolta szolgájának, hogy szedje össze a megölt
csontjait s elrohadt testét agyaggal pótolja ki, leheljen bele
párát, támassza fel halottaiból. Ez feltámasztván őt, utasítást
adott neki, hogy miképen járjon el dolgában.</p>
<p>Koldusruhába öltözött, egy hű szobaleánytól azt izente a
királykisasszonynak, hogy beszélni akar vele, mivel tudta, hogy a
királykisasszony vőlegényétől nem mozdulhat, a kapott fél gyűrűt is
beküldte, mire ez ráismervén mátkájára, kivitte, hogy hozzáment
feleségül.</p>
<p class="center">(Ipolyi A. gyüjteményében 141. sz. 323. l.
szerint gyüjt. Varsányi. Nyitra.)</p>
<h3>82. Rózsa királyné.</h3>
<p>Bakony erdejének valamely tájékában lakott több mint száz év
előtt egy szegény asszony, kinek legnagyobb öröme fiatal leányában:
Ilkában volt.</p>
<p>Ez a szegény asszony egyszer megbetegedvén, Ilka csak jó
anyjának az ápolására fordítá minden tehető erejét.</p>
<p>Igy ment egykor az erdőbe epret szedni, hogy anyjának némi
hűsítő eledelt nyújthasson. Ekkor hozzájött egy öreg Koldus, ki
tőle alamizsnát kért s ő odaadta utolsó darabka kenyerét.
<span class="pagenum"><a name="Page_413" id=
"Page_413">-413-</a></span></p>
<p>– Te majd egykor a legnagyobb szerencsében részesülsz! – mondta
a Koldus.</p>
<p>Ilka hazajövén, bámulatára anyját nem találta a szobájában;
keresé az egész házban, de siker nélkül; mire az öreg Koldus
hozzájött és tudtára adá neki, hogy anyját ne itt, hanem az erdőben
keresse. Majd kivezeté őt oda, hol az erdő szélén magas kősziklák
emelkednek, melyek alatt Ilka anyjának holt tetemeit pillantá meg;
szegénynek majd megrepedt a szíve e látványon! Térdre rogyott és
szemét az éghez fordítá, Istenhez fohászkodott; a Koldus pedig azt
mondá:</p>
<p>– Majd ha engem harmadszor meglátsz, érteni fogod az esetet és
akkor a legnagyobb szerencsében fogsz részesülni.</p>
<p>Ezután bizodalommal Istenében, elindult szolgálatot keresni.</p>
<p>Ment, ment, mendegélt, mát esteledett s ő a sűrű erdőben volt
mindig, nem bírta megtalálni az útat, mely kivisz. Elsötétedett s
Ilka még mindig magánosan, menedékhely nélkül volt; egyszer a
távolból világot vett észre, arra tartott s mikor már egészen közel
volt hozzá, látta, hogy nagy ház előtt áll. Abban a véleményben
volt, hogy itt bizonyára földesúr lakik, bekoczogott és belülről
egy durva hang kérdé:</p>
<p>– Ki az? – és az ajtót kinyitotta előtte valaki; ez egy izmos
alakú férfiú volt. Ilka megijedve rebegé, miként ő szolgálatot
keres; a férfi egy terembe vezeté, <span class="pagenum"><a name=
"Page_414" id="Page_414">-414-</a></span> hol hozzá hasonlók ültek
egy nagy asztal körül, kiket Ilka rablóknak ismert meg. Ezek most
kényszeríteni akarták arra, hogy nálok maradjon, mit ő semmikép sem
akart megtenni, miért is szegény Ilkát tömlöczbe zárták.</p>
<p>Egyszerre az egész tömlöczöt nagy fényesség tölté be, a
vasrostély kettétört és szép fehér lóról egy gyönyörű fiatal ember
szállott le, Ilka elé borult s megvallá: hogy ő volt az öreg
Koldus, ő a Rózsa herceg, ki Ilkát már rég Rózsa királynénak
választá, csak meg akará próbálni, hogy valóban oly jó-e, mint
látszott és azért hagyta kínok közt jutni a szerencse és Tündérek
országába, hol anyját is föltalálja.</p>
<p class="center">(Ipolyi A. gyüjteményében 129. sz.)</p>
<h3>83. Jámbor János, a kecskepásztor.</h3>
<p>Egy helységben volt egyszer egy János nevű kecskepásztor, ki
istenfélő és jámbor ember volt; de mindamellett fösvény, veszekedő,
rossz felesége volt, kit Szibillának hívtak, kitől Örzsi nevezetű
leánykája született.</p>
<p>Volt a felett a helység felett egy elátkozott hegy, melyről azt
beszélték a lakosok, hogy régen ott vár volt, benne vitézek laktak,
de rossz életet élve elátkozódtak s a vár a hegybe besülyedt s
azóta ott még ma is kísértet jár nemcsak éjjel, hanem nappal
<span class="pagenum"><a name="Page_415" id=
"Page_415">-415-</a></span> is s ezért a hegyet mindenki kerülte; s
noha a legszebb fű nyőlt az oldalán, még a pásztorok sem keresték
fel, kivéve Jámbor Jánost: a kecskepásztort, kit a lakosok többször
figyelmeztettek, hogy ne menjen az elátkozott hegyre nyáját
legeltetni, mert előbb-utóbb rosszul jár; de neki ez mit sem ért,
mert istenfélő s jó ember volt, mit sem tartott a
kísértetektől.</p>
<p>Mikor János oda járt legeltetni, azt tapasztalta, hogy a
nyájából rendesen hiányzik a legelés alatt kecskéje; de a rendes
időre jóllakva a többi közé elegyedett, s mikor hazahajtott, mind
megvolt.</p>
<p>Történt azonban egyszer, hogy a helység kecskéi hazajöttek, de
nem tért vissza velök János.</p>
<p>Igy múlt az idő, míg Szibilla pásztorné urát előbb a
szomszédoknál, utóbb a korcsmában tudakozta, de hasztalanul, mert a
pásztort senki sem látta. Elment azután öregje, fiatalja, kicsije,
nagyja keresni, mert jó ember volt, felmentek az elátkozott hegyre
is, de nem találták.</p>
<p>A helység más pásztort fogadott, hogy Jánost nem találták, az
asszony pedig férjhez ment Tamáshoz, a helység őréhez. Tamás szinte
jó ember volt, becsülték is a lakosok, csak feleségével volt baja,
mindamellett is Örzsikét nagyon szerette, fel is nevelte.</p>
<p>Szép, jó és dolgos lány vált Örzsikéből s hogy eladó lett, a
helység korcsmárosának, Borosnak a fia: József vette el.
Beleegyeztek ebbe a házasságba <span class="pagenum"><a name=
"Page_416" id="Page_416">-416-</a></span> mindnyájan, csak a
korcsmáros nem, ki gazdag és fukar volt.</p>
<p>Telt az idő, de azért a fiatalok szerették egymást. Egyszer az
éjjeliőr, Tamás, elmondta a fiataloknak, hogy ő a korcsmárost rá
akarja szedni, megrészegíti és reábeszéli a házasságra; amiért is
már hét korsó bort vett tőle s a helység előljáróit is meghívta már
estére borozni. A fiú egyre mondogatta, hogy a hét korsó bor
magának az apjának is kevés; de hasztalan, az őr nem tágított, a
vendégek összejöttek. Szibilla mogorván fogadta a vendégeket,
panaszkodni kezdett, hogy az ura bizonyosan a ládájából lopta a
borra való pénzt. A vendégek nem sokat törődtek az asszony
zsörtölődésével, iddogáltak javában; ivott az éjjeliőr is, kit
felesége addig faggatott, hogy hol vette a pénzt, míg azt nem
mondta, hogy az éjjel ajándékba kapta.</p>
<p>Erre a vendégek is érdeklődtek s kérdezték, kitől kapta a pénzt,
Tamás azután elmondá, hogy az éjjel amint a tizenkét órát
elkiáltotta, kocsizörgést hallott s nemsokára lármát, mert a kocsi
a lóúsztató mellett felfordult; ő segítségére ment s a kocsinak
összetörött kerekét a nála levő kötéllel összekötözte, ekkor egy
öreg úr vitézköntösben hét darab pénzt adott neki s meghagyta, ha
ez a borravaló nem volna elég, küldje a <i>korcsmárosnéhoz</i>, az
majd többet is ad.</p>
<p>– De hova küldjek? – kérdeztem.</p>
<p>– Az elátkozott hegy tövéhez.</p>
<p>Hogy hazajöttem, eszembe jutott Józsi és <span class=
"pagenum"><a name="Page_417" id="Page_417">-417-</a></span> Örzsi,
eltökéllettem magamban, kegyelmeteket megvendégelni s Boros uramat
felszólítani, hogy engedje meg fijának Örzsikét elvenni.</p>
<p>A korcsmáros azt felelte:</p>
<p>– De biz’ abból nem lesz semmi! – s nevetve kérdezősködött, hogy
miféle kulcsárné küldhetne neki bort? de a többi vendégek egyre
állítgatták, hogy az elsülyedt várban pincze is volt és abban sok
bor.</p>
<p>Majd Örzsike mesélte el az elátkozott hegy történetét.</p>
<p>– Hatalmas úr lakott az elátkozott hegy várában, kinek oly
rossz, istentelen leánya volt, mint a vár ura. A leány egyszer a
vár fokára lépve, alant egy öreg, vén szakállas koldust pillantott
meg, ki alamizsnáért esedezett; a leány lehajolt, követ s rongyot
vett fel, a követ a rongyba takarva lehajította. A koldus
hálálkodva nyúlt a rongy után, mire a leány kinevette, ezért a
koldus apjával s ennek népével elátkozta:</p>
<p>– Míg csak benneteket jámbor viseletű leány meg nem ment s nem
imádkozik értetek, legyetek elsülyedve a hegy alatt!</p>
<p>Úgy is történt, azóta a vár népével együtt el van sülyedve.</p>
<p>A vendégek figyelmesen hallgatva iddogáltak, a bor elfogyott s
mivel a korcsmáros nem akart a házasságba beleegyezni, Tamás borért
küldte Örzsikét, ki tele aggodalommal felelte, hogy már nincs és
<span class="pagenum"><a name="Page_418" id=
"Page_418">-418-</a></span> most látta az őr, hogy mind a hét
korsóval elfogyott. Ekkor leányát az elátkozott hegy kulcsárnéjához
küldötte borért és megrakta edényekkel, amennyire csak lehetett. A
vendégek, kivált a korcsmáros, nevetni kezdték s mondták:</p>
<p>– De hisz’ úgy sem iszunk ma többet!</p>
<p>A leány útnak indult, vele ment József is, ki az ablakon
hallgatódzott, mikor a hegy tövéhez értek, megállott József,
mondván:</p>
<p>– Hiába jössz te ide a kulcsárnéhoz, nincs itt semmi és senki,
hanem ha szeretsz, most jó alkalom van, jer, szökjünk el s légy
feleségem!</p>
<p>A leány elleneszegült a fiú kívánságának, e helyett
felszólította a kulcsárnét, hogy adjon neki bort. A kulcsárné
megjelent, de az ifjú nem látta, elvitte az edényeket s a legjobb
borral telve hozta vissza, mondván:</p>
<p>– Ne, édes leányom, de el ne áruld ezt a bort, máskor is adok,
csak gyere s imádkozzál érettünk; mert hétezer hordóval van még
most mehetsz, mert jó vagy, ígérem, atyádat is hazaküldöm!</p>
<p>Mindebből az ifjú semmit sem hallott és csodálkozva
kérdezősködött, hogy kivel beszél Örzsike? A leány elvette a bort s
mert Józsi nem hitte, megkóstoltatta vele. Mikor hazaértek,
iddogálni kezdték, nem győzték a bort dícsérni, kiváltképen a
korcsmáros, ki hazaszaladt s rögtön üres hordó után nézett s kezdte
felgurítgatni a hegyre, de onnan csakhamar Örzsikéjékhez futott
lélekszakadva s <span class="pagenum"><a name="Page_419" id=
"Page_419">-419-</a></span> elmesélte, hogy majd pórul járt; mert
egy öreg szakállas embert látott, ki mindig utána jött s alig
beszélte el, a szakállas ember a vendégek között termett s
körülnézve magát, mondá:</p>
<p>– Ez az én lakásom volt, de hol a feleségem és kis leányom?
Tamás jó barátom, nagyon megöregedtél, úgy látom, Szibilla, te is
megvénültél, Örzsike leányom pedig felnyőlt; most ismerem meg
kendteket is valamennyit; hisz én vagyok, János: a kecskepásztor,
ki az elátkozott hegyen furcsán jártam, elaludtam s csak most
ébredtem fel, de kecskéimet sehol sem találom.</p>
<p>A vendégek bámultak Jánosra, kit, mert nagy szakálla volt,
nagynehezen ismertek meg. Elmondták azután neki, hogy felesége
azóta férjhez ment; mindezt hallva Örzsike, hozzászaladt:</p>
<p>– Most tudom már, miért mondta az elátkozott hegy kulcsárnéja,
hogy atyámat még ma elküldi!</p>
<p>János ezután elbeszélte, hogy egy eltévedt kecske után ment s az
elátkozott hegy üregeiben addig csúszkált, míg egyszer egy vár
udvarára esett, hol vitézek tekéztek, a szolga odahívta s borral
itatta, melytől elaludt.</p>
<p>Mikor a vitézek felhagytak a tekézéssel, a szolga felkölté,
hazaküldé s ajándékul tekét adott neki.</p>
<p>– Én tehát hazajöttem, de itthon minden meg van változva és a
kecskéim nincsenek meg.</p>
<p>A vendégek fejöket csóválták, Örzsike pedig kivette a tekét a
tarisznyájából, melyet mindenki <span class="pagenum"><a name=
"Page_420" id="Page_420">-420-</a></span> aranynak talált.
Legjobban megörült ennek József, a leány szeretője, mert most már
atyja kérte meg neki a leányt, ki térdre esve imádkozott, minek
következtében reggel az elátkozott hegy tetejében egy szép vár volt
látható, benne sok vitézzel és egy gyönyörű szép leánnyal, ki
egynapon ment férjhez Örzsikével, lakodalmukat a vár ura egyszerre
tartotta.</p>
<p class="center">(Ipolyi A. gyüjteményében 519. sz.)</p>
<h3>84. A szerencse vára.</h3>
<p>Egyszer két vándorló legény kinyugodta a napon át tett
fáradságát, mindkettőnek az az álma volt, hogy egy szép asszony
hozzájok jött s azt mondá:</p>
<p>– Keljetek fel és jőjjetek az én váramba, de siessetek; mert aki
tizenkét óra előtt nem jut a váramba, elkésik és rosszul jár;
ellenben aki az időt nem kési el, minden jót fog találni.</p>
<p>Erre felébredt a két vándorló, elbeszélte egymásnak, ki mit
álmodott és az egyik mindjárt útra kelt, míg a másik így
szólott:</p>
<p>– Hiszen elég idő van még odamenni, tizenkét óra még messze van,
minek kelnék már is útra?</p>
<p>– Messze van a vár is! – szólt a másik s gyors léptekkel tovább
ment; alig ment egy kevés ideig, megpillantá a várat. <span class=
"pagenum"><a name="Page_421" id="Page_421">-421-</a></span></p>
<p>A vár nem volt messzire, csakhogy sűrű erdőn kellett neki
keresztül jutni; de ő tizenegy óra előtt oda jutott és a szép
asszony nagy szívességgel fogadta. Útitársa még jóideig aludt,
amint felkelt, szép lovat látott nem messzire állni, hozzáment,
felült rá s lassan tovább haladt. Nemsokára ő is megpillantotta a
várat és a sűrű erdőt; de már ekkor az óra tizenegyet ütött és a ló
szamárrá váltodzott; ahelyett, hogy hamar továbbment volna, megállt
és a szamárra ült; hanem a szamár oly lassan ment, hogy tizenkettőt
ütött az óra, mikor az erdő szélén volt és borzadva vette ekkor
észre, hogy rák van alatta s miután ütni kezdte, a rák őt darabokra
nyirdalta.</p>
<p class="center">(Ipolyi A. gyüjteményében 130. sz.)</p>
<h3>85. Véres oltárok.</h3>
<p>Volt egyszer egy Jankó nevű egyházfi, ki negyven évig
szolgálván, meghalt. A következő egyházfit szinte Jankónak hívták;
de nagy volt a pap és a nép csodálkozása, midőn másnap temetése
után az oltárokat vérrel bemázolva látták, mi azontúl minden nap
megtörtént. Végre a pap megbízta az egyházfit, hogy bor és sonka
mellett maradjon fent és lesse meg, hogy ki cselekszi ezt? Az
egyházfi úgy tett, mint a pap meghagyta neki.</p>
<p>Midőn a kriptályból egyszerre a meghalt egyházfi felemelkedett
és az oltárnak sietett, a lesben álló <span class=
"pagenum"><a name="Page_422" id="Page_422">-422-</a></span>
csakhamar koporsójához szaladt és szemfedelét elragadta, mire a
halott vissza akart a koporsójába menni, de a szemfedelet nem
találta.</p>
<p>Végre a sekrestyében levő egyházfihoz jött, megvallván neki,
hogy ezt azért teszi, mert elmulasztották a lelke nyugodalmáért
misézni.</p>
<p class="center">(Ipolyi A. gyüjteményében 538. sz. Marczi Angela
gyüjt. Csallóköz, Kis-Udvarnok.)</p>
<h3>86. Az obsitos.</h3>
<p>Egyszer egy obsitos hazamentében éjjel egy fa alá menekült az
eső miatt; a fán egy szűrös ember volt, ki őt megkínálta a
szűrével, de a katona félt elfogadni, odább ment s egyszer csak úgy
borult rá a szűr, mintha az égből dobták volna; azt sem tudta,
hogyan, benne találta magát a szűrben; körültekintett, de senkit
sem látott.</p>
<p>Ekkor egy temetőbe vitte az út, itt egy sírba esett be, hol
három asszony rágta saját csecsemője ujját s vele is azt tetették.
Azután a három asszony varangybékává válva, őt marta; a három
csecsemő pedig rögtön óriásokká nyőlt s kardjukkal őt
összevagdalták; hanem egy kígyó, kivel azelőtt jót tett, megszánta,
útifűvel s más orvosi füvekkel ismét összeforrasztotta s álomba
merítvén, hazaszállította, hogy egyszerre csak a falu határában
találta magát.</p>
<p class="center">(Ipolyi A. gyüjteményében 3. számú. Csaplár
Benedek gyüjt. Szeged.) <span class="pagenum"><a name="Page_423"
id="Page_423">-423-</a></span></p>
<h3>87. Az Ördögnek ígért gyermek.</h3>
<p>Egy szegény embert kiküldé neje fáért az erdőbe; de szekere mély
sárba sülyedt, végre egy ember – ki az Ördög volt – megsegíté az
alatt a feltétel alatt, hogy amiről otthon nem tud, az övé
legyen.</p>
<p>Mikor a szegény ember hazajött, nagy szomorúságára megtudta,
hogy neje fiat szült, miről ő nem nem tudott, ez hát az Ördögé.</p>
<p>Mikor a hetedik évet elérte a fiú, az Ördögnek kellett volna
vinni; szülei mindig sírtak fölötte; de ő az okát soha meg nem
tudhatván, a szomszédnéhoz ment tudakozni.</p>
<p>A szomszédné cselre tanította, tudniillik: hogy véres hólyagot
tegyen a mellére, bele kést szúrva, meghalást színleljen szüleinek
fölötte való búslakodásokért.</p>
<p>Mikor a fiú szülei síránkozásából megérté, hogy az Ördögnek van
ígérve, azonnal felkelt, hogy ő az Ördöghöz megy, szolgálatát
kiállani.</p>
<p>A pokolba ment, hol kötelessége a vaskatlanok alatt való fűtés
volt, melyek födele kinyitásával sokszor szabadítgatott, mire őt is
be akarák vetni.</p>
<p>Szolgálatja éveit kiállva, bérül minden ajánlaton felül egy
muzsikát választott, mely mellett mindenkit megtánczoltatott: a
papot, a rongyást. Végre a bíró <span class="pagenum"><a name=
"Page_424" id="Page_424">-424-</a></span> megfogatta és fel akarta
akasztatni, de utolsó kegyelmül muzsikálhatván, mindnyáját
megtánczoltatta, erre megkegyelmeztek neki.</p>
<p class="center">(Ipolyi A. gyüjteményében 532. sz. Marczi Angela
Csallóköz, Kis-Udvarnok.)</p>
<h3>88. Mádaj.</h3>
<p>Volt egyszer egy szegény, nagyon szegény ember, volt neki
felesége is; minden szegénysége mellett legfőbb kívánsága volt, ha
felesége egy gyermeket szülne.</p>
<p>Egyszer kiment a szőlőhegyre dolgozni, mert a szőlő volt
egyetlen vagyona, de nagy szerencsétlenség érte, mert aznap éjjel a
jég mind elverte a gyümölcsét, tehát szomorúan ült le egy fal alá.
Ekkor hozzájött az Ördög kis ember képében s kérdi tőle, mit
szomorkodik?</p>
<p>– Eh, – mond a szegény ember – oly szegény vagyok, hogy nincs
mit ennem!</p>
<p>– Ha csak ez a bajod, én segítek rajtad, de csak úgy, ha azt
megígéred, nekem, ami felől nem tudsz, hogy otthon van, ha azt
nekem adod, segítek rajtad!</p>
<p>A szegény ember gondolta, nagyon kicsinység lehet az s
odaígérte, hozzá még tulajdon vérével írta alá az Ördögnek a
szerződést; az Ördög azután adott neki annyi pénzt, amennyi
kellett. Nagy örömmel <span class="pagenum"><a name="Page_425" id=
"Page_425">-425-</a></span> ment haza a szegény ember, de íme, a
felesége szép fiúgyermeket hoz elébe. Majd leesett a lábáról
ijedtében, erre nem is számított; eldobta a pénzt és síránkozva
mondta el a feleségének, hogy mi történt vele. Mentül nagyobb és
okosabb lett a gyermek, annál jobban fájt a szüleinek, hogy az
Ördög elviszi; sírtak-ríttak.</p>
<p>Egyszer kérdezé a gyermek, hogy mit sírnak? Eleinte nem akarták
megmondani, de azután elbeszélték; azt mondja a fiú:</p>
<p>– Ne féljenek, kedves szüleim, majd elkérem én a pokolból az
aláírást!</p>
<p>És midőn a tizenkét esztendőt elérte, elment szüleitől.</p>
<p>Ment, mendegélt, bement egy nagy erdőbe, ahonnan sehogyan sem
tudott kijönni; látott ott egy házikót, mely csupa halálfőből volt.
Isten neki! bárki lakik itt – gondolá magában és bement. Ott ült
egy öreg asszony és ijedten tekintett a fiúra:</p>
<p>– Óh, fijam, mint jöttél te ide, hisz’ ide még a madár sem száll
s ha fijam hazajön, azonnal felfal! Látod a halálfejeket, egy
hibázik, ez bizonyosan tiéd lesz, de bújj el!</p>
<p>A fiú elbeszélte, miként ő a pokolba útazik és hogy miért megy ő
oda.</p>
<p>Míg ő ezt beszéli, hall nagy fúvást és bejön egy ember.</p>
<p>– Mama, emberhús, büdös! Mama, emberhús, büdös! <span class=
"pagenum"><a name="Page_426" id="Page_426">-426-</a></span></p>
<p>– Egy szegény fiú van itt!</p>
<p>– Csak elő! Csak elő!</p>
<p>– Ugyan, – mond az anya – a pokolba útazik!</p>
<p>– A pokolba? No, gyere elő! Ha azt meg nem teszed, mindjárt
megeszlek, de ha megteszed, akkor könyörülök rajtad! Ha pokolba
mégy, nézd meg azt az ágyat, melyben Mádaj lelke fekszik és kérd el
azt az írást, melybe az van írva hogy miként szabadulhat meg Mádaj
lelke abból az ágyból!</p>
<p>A fiú megígérte, ment a pokolba, elért egy nagy vaskaput, mely
kinyílt és a legnagyobb Ördög elébe jött. A fiú kivette a szentelt
füstölőt és a Szentírást, elkezdett olvasni és füstölni, úgy ment
beljebb a pokolba. Az ördögök: jaj, eget (jaj, ég!) kiáltottak, de
rájuk sem hallgatott, csak ment beljebb s kérdezte:</p>
<p>– Hol van az az Ördög, ki az én atyám írását bírja, míg azt meg
nem kapom, addig nem megyek!</p>
<p>Utoljára elősántikál egy kis fekete Ördög és odaadta az
aláírást; de ez nem volt neki elég, ismét kezdett füstölni és
olvasni a szent könyvből.</p>
<p>– Mit akarsz? Mit akarsz? – kiáltották az Ördögök.</p>
<p>– Mutassátok meg azt az ágyat, ahol Mádaj lelke fekszik!</p>
<p>Megmutatták és az csupa beretvából volt; most ismét elkezdett
füstölni és olvasni.</p>
<p>– Mit akarsz még? <span class="pagenum"><a name="Page_427" id=
"Page_427">-427-</a></span></p>
<p>– Azt akarom megtudni, mi által szabadul ki Mádaj lelke ebből az
ágyból?</p>
<p>Ezt sokáig nem akarták megmondani; de mégis elmondták, hogy:</p>
<p>– Azáltal szabadul ki Mádaj lelke, ha azt a bunkósbotot, mellyel
édesatyját agyonütötte, a legmagasabb kősziklás hegybe beülteti és
ezt napról-napra szájból vitt vízzel addig locsolja, míg alma nem
nyől rajta, csakhogy a vizet térden állva hordja; akkor szabadul ki
Mádaj lelke a beretvás ágyból!</p>
<p>Ezután ment visszafelé; mikor az öreg asszonyhoz ért,
elbeszélte, mit mondtak a pokolban; majd azután hazament s
elbeszélte, hogy hol járt és mint járt. Otthon nem maradt sokáig,
hanem elment útazni.</p>
<p>Egyszer elért a legmagasabb hegyre, hol egy ősz embert látott
térden csúszva menni, hogy szájából vizet öntsön a nagy almafa
gyökerére. A fán már ekkor almák voltak. Megismerték egymást s
ezután Mádaj ledőlt, meghalt, az aranyalmák felnyíltak és
mindegyikből egy galambocska szállt ki.</p>
<p class="center">(Ipolyi A. gyüjteményében 43. sz.
Hont-Nógrád.)</p>
<h3>89. Fillinkó.</h3>
<p>Volt egyszer egy szegény ember s annak két fia, kik
faszedegetéssel keresték élelmöket; az idősebbiket hívták Jánosnak,
a kisebbiket Fillinkónak. <span class="pagenum"><a name="Page_428"
id="Page_428">-428-</a></span></p>
<p>Az apjok kérdezte egyszer Jánostól, hogy mi akar lenni? azt
mondta, hogy kerékgyártó; Fillinkó pedig azt mondta, hogy ő tolvaj
lesz. Az apja mocskolta, hogy tolvaj ne legyen, hanem becsületes
ember; de Fillinkó azt mondta, hogy ő tolvaj lesz minden módon.</p>
<p>Ekkor az apja elkergette s ő az erdőbe ment s ott látván egy
embert, ki kecskét vezetett, hogy azt ellophassa, először is egy
kanalat ellökött. Látván az ember a kanalat, igy szólott
magában:</p>
<p>– Van, fel sem veszem!</p>
<p>Azután odább menvén, ismét ellökött Fillinkó egy villát; azt sem
vette fel az ember; azután ismét egy kést, azt sem vette fel;
azután Fillinkó elvetvén a tokot is s az ember búsulván rajta, hogy
fel nem vette, visszament érte, a kecskét addig megkötvén egy
fához, Fillinkó odamenvén, a kecskét elvezette.</p>
<p>Ekkor Fillinkó azt mondta az apjának, hogy jelentse fel őt a
királynak, hogy ő nagy tolvaj. A királynak az értésére esvén, azt
mondá Fillinkónak, hogyha a nyáját el nem lopja, felakasztatja,
ellenkezőleg pedig nagy jutalmat ad. Fillinkó elmenvén a faluba
kéregetni s pálinkát vett a pénzen s kiment a pusztára, hol a
király nyája volt. Előfogták a kutyák, a gazda egy bojtárt
elküldött, hogy nézze meg, miféle embert ugatnak a kutyák? Látván,
hogy szegény koldus, a tanyába behívta s Fillinkó a nála levő
butykosból megkínálta őket pálinkával. Megrészegedtek ekképen a
juhászok, a kutyáknak a <span class="pagenum"><a name="Page_429"
id="Page_429">-429-</a></span> nála levő czipóból adott, melyet
pálinkával megöntözött és a nyájat elhajtotta a király
udvarába.</p>
<p>Reggel felébredvén a király, kiment s látja, hogy Fillinkó
alszik a ház alatt, felkölti, s kérdi, hogy ellopta-e a nyájat?
Fillinkó megmutatta, már az akolban volt, s a király nagyon
megdícsérte őt.</p>
<p>Másodszor azt mondta a király neki, hogyha a felesége ujjáról a
jegygyűrűt le nem lopja, felakasztatja.</p>
<p>Éjjel Fillinkó a szénát meggyujtotta az udvaron s a királyné
addig beszélt az urának, míg ki nem ment megnézni a tüzet, Fillinkó
addig bement a szobába s elkérte a királynétól a jegygyűrűt, hogy
Fillinkó el ne lopja! A királyné azt gondolta, hogy a király kéri,
odaadta neki: Fillinkó a jegygyűrűvel kiment.</p>
<p>Reggel kérdezi a király, ellopta-e a jegygyűrűt? átadta a
királynak.</p>
<p>Harmadszor azt mondta a király, hogyha az éjjel az oláh papot el
nem lopja, felakasztatja, ellenkező esetben pedig nagy jutalmat
ad.</p>
<p>Ekkor Fillinkó elment a czigányokhoz s megparancsolta a király
nevében, hogy rákot fogjanak. Fogtak is eleget s Fillinkó a rákokat
elvitte a templomba; ollójuk közé egy-egy kis viaszgyertyát tett
égve; maga pedig felment a szószékbe, magára vévén egy lepedőt s
elkezdett imádkozni. A pap szakácsa bement a templomba, látva
mindezeket, beszaladt a paphoz, hogy a templomban van az Isten,
imádkozik s hívja a papot, hogy menjen oda. A pap <span class=
"pagenum"><a name="Page_430" id="Page_430">-430-</a></span>
egyszerre rávette a ruháját, bement a templomba s látván Fillinkót
a szószékben s körülötte a rákokat, azt gondolta, hogy az Isten van
ott az angyalokkal. Meglátja Fillinkó az oláh papot, így szól hozzá
oláhul:</p>
<div class="poem">
<div class="stanza"><span class="i0">Hái pȧrintye drág
ámnyó<br /></span> <span class="i0">Hajde bagaszák –
amnyó<br /></span> <span class="i0">Si dutsėlȧ
domnyézó<br /></span> <span class="i0">Comnifursz
Fillinkó.<br /></span></div>
<div class="stanza"><span class="i0">Hej, én papom, gyere, bújj a
zsákomba.<br /></span> <span class="i0">Én vagyok az
Isten.<br /></span> <span class="i0">Elviszlek
mennyországba,<br /></span> <span class="i0">Mert majd ellop
Fillinkó!<br /></span></div>
</div>
<p>A pap nagy áhítattal odament s belebujt a zsákba, Fillinkó
elvitte a király magtárába s lefeküdt ő maga a tornáczba.</p>
<p>A király felkelvén, ismét látja, hogy Fillinkó alszik. Felkölti
s kérdi tőle, hogy ellopta-e a papot? A királyt a magtárba vezette,
ahol a pap volt; látván a király a papot, jól elhegedültette,
Fillinkót pedig megjutalmazta.</p>
<p>Negyedszer azt mondta a király, hogy a Plútó által elrabolt
nőtestvérét, ha elhozza, neki adja feleségül s fele birodalmát, ha
pedig nem hozza el, akkor felakasztatja.</p>
<p>Fillinkó kért a királytól egy talyigát s arra néhány követ és
kőmíves szerszámot tett fel, magát belefogván, elindult Plútóhoz.
Megállott az udvar közepén, elkezdett építeni. Plútó ezt látván,
leküldött hozzá egy Ördögöt, hogy kérdezze meg: mit csinál
Fillinkó? Azt mondta Fillinkó, hogy templomot. <span class=
"pagenum"><a name="Page_431" id="Page_431">-431-</a></span></p>
<p>Az Ördög rémülten szaladt Plútóhoz megmondani; Plútó tüstént
mást küldött le, hogy hagyjon fel vele; de Fillinkó csak építette
tovább. Ekkor a feleségét küldötte le Plútó, de Fillinkó tovább
építette, csak a mellett a feltétel mellett volt hajlandó
felhagyni, ha a királyleányt visszaadják. Mit volt, mit nem tenni,
visszaadták a királykisasszonyt, elindult haza; de utána küldött
Plútó egy Ördögöt, hogy a leányt hozza vissza! Elérte az Ördög
Fillinkót s azt mondta neki:</p>
<p>– Azé a kisasszony, aki ezt a buzogányt feljebb bírja
hajítani.</p>
<p>Az Ördög magasra hajtotta, Fillinkó csak méregette; kérdi az
Ördög, mit méreget s mit néz?</p>
<p>– Azt nézem, hogy a holdban lakik egy bátyám, kovácsmester,
ahhoz hajtom ezt a buzogányt.</p>
<p>Az Ördög elvette tőle, hazament. Plútó ismét másikat küldött
utána, elérvén az Ördög Fillinkót, azt mondta neki:</p>
<p>– Azé a kisasszony, aki futósabb lesz.</p>
<p>De Fillinkó azt mondta az Ördögnek:</p>
<p>– Ne velem fuss versenyt, hanem csak az öcséimmel s oda vezetvén
egy bokorhoz az Ördögöt, felugrasztotta a nyulat, melynek nyomába
sem hághatott az Ördög.</p>
<p>Ekkor hazavitte a királykisasszonyt, nagy lakodalmat csaptak s
máig is élnek, ha meg nem haltak.</p>
<p class="center">(Ipolyi A. gyüjteményében 18. sz. Bakos Antal
gyüjt. Szent-Imre.) <span class="pagenum"><a name="Page_432" id=
"Page_432">-432-</a></span></p>
<h3>90. A földmíves fiú és a Vörösember.</h3>
<p>Hol volt, hol nem volt, de mégis volt egy nagy városban egy
földmíves, kinek volt egy fia, kit az apa tudósnak akart mívelni,
mi meg is történt; tudniillik miután már a fiú a város iskoláit
elvégezte, apja a tudákosság iskolájába vitte.</p>
<p>Ez az iskola attól a várostól, hol az apja lakott, nem nagy
távolságra egy düledező kútban Vörösember vezetése alatt volt.
Minekutána a szegény földmíves a tudákosság kútjához érkezett, a
Vörösembert a kútból kihívá és vele beszédbe ereszkedék, hogy fiát
a tudákosság iskolájába bevenné, mit a tudákosság tanítója nagy
örömmel meg is tett s megmondta az apának, hogy a fiúért négy év
múlva eljöhet; mert már akkor a tudákosság minden oldalába be lesz
avatva.</p>
<p>Ezután az apa hazafelé indult, a Vörösember pedig a fiút
levitte, négy darabra elvágta, lesózta s ott hagyá mindaddig, míg
az apja el nem jött érte; ekkor a fiú tagjait a kádból kivette,
erős kötelekkel egymáshoz szorította. Majd leoldta a köteleket és
egy csodaerejű vesszővel megérintette, mire a fiú hófehér galambbá
változott, melléje még egy másik tanítványát, szinte hozzá hasonló
hófehér galambbá változtatott és most mind a kettőt a kút tetejére
kivitte. <span class="pagenum"><a name="Page_433" id=
"Page_433">-433-</a></span></p>
<p>Ezután így szólt az apához:</p>
<p>– Itt van két galamb, ezek közül egyik a te fiad, válaszd ki a
kettő közül a te fiadat, de vigyázz, mert ha el nem találod, fiad
örökké nálam marad.</p>
<p>Erre a földmíves megijedt, de mihelyt az egyik galambnak a jobb
lábán levő kisujját elvágva látta s eszébe jutott, hogy az ő fiának
is ez az ujja volt elvágva, örömmel felkiáltott, hogy:</p>
<p>– Ez az én fiam! – és valóban az is volt.</p>
<p>Most átadá az apának a fiát, hazaballagtak, a Vörösember pedig a
kút mélyjébe visszaólálkodott.</p>
<p>Hazaérkezve a fiú azt mondá apjának:</p>
<p>– Apám, most már elérkezett az idő, hogy visszafizessem, amit
rám költött! Majd én szép galambbá válok, vigyen be a biaczra és
adjon el száz forintért, de ha Vörösember kér, annak semmiért se
adjon oda!</p>
<p>Az apa a galambot gyorsan bevivé a biaczra s egy hintóban ülő
gazdag úrnak el is adta. Az úr a galambot a hintóban elereszté és a
galamb nem is repült el mindjárt, hanem gazdájával játszogatott,
csak azután hagyta ott a gazdáját s hazarepült.</p>
<p>Másnap megint mondta a fiú az apjának, hogy vigye be a vásárra,
most ő szép kis pudlikutya lesz, de a Vörösembernek ne adja!</p>
<p>Az apja bevitte a biaczra és egy úr megvette száz forintért.
Most is, mint tegnap, szerencsésen hazaszökött. <span class=
"pagenum"><a name="Page_434" id="Page_434">-434-</a></span></p>
<p>Harmadik nap megint azt mondta az apjának, hogy vigye be eladni,
ő most szép szürke ló lesz s annyi aranyon adja el, amennyivel be
lehet állva rakni; de megint csak hozzátette, hogy Vörösembernek
oda ne adja semmiért se. Az apja bevitte a biaczra, de
megfelejtkezvén fia mondásáról, Vörösembernek adta el, mivel ez
tömérdek aranyat fizetett érte.</p>
<p>A Vörösember, amint a lovat a vásárból kivivé, élőfához köté,
hol sok gyermek játszott, maga pedig bement a közel levő korcsmába.
Míg a Vörösember bent volt, a gyermekek a lovat elszabadították s
mikor a Vörösember kijött, a ló már jómesszire nyargalt. A Vörös
ember utána, de a ló, amint a tóhoz ért, mint kis hal, a tóba
ugrott, a Vörösember, mint csuka utána úszott; de a kis hal
hamarabb átúszta a tavat s megrázkódva nyúllá vált, a Vörösember
pedig agárrá. A nyúl egy gróf kastélya elé szaladt, itt a
grófkisasszony könyökölt ki az ablakon, a nyúl megrázkódott, gyűrű
lett s a kisasszony ablakába esett, ki a gyűrűt azonnal az ujjára
húzta. Itt a Vörösember mit tegyen, beállott szolgálatba a grófhoz
egy évre a gyűrűért. Az év eltelt s a Vörösember a gyűrűt
követelte, de a kisasszony nem akarta odaadni a gyűrűt, hanem mégis
sokára a földhöz vágta és a gyűrű azonnal egy véka kölessé
változott, a Vörösemberből meg pulyka lett. Ette a kölest ahogyan
csak bírta, már majd megette mind, csak azt nem bírta kivenni,
amelyik a padlás nyílásába szorult, <span class="pagenum"><a name=
"Page_435" id="Page_435">-435-</a></span> hogy ezt kirághassa,
egérré változott; ekkor a kölesszemből hirtelen macska lett s a
rágódó egeret megette.</p>
<p class="center">(Ipolyi A. gyüjteményében 23. sz. Kis József
gyüjt. Szeged.)</p>
<h3>91. A különös írás.</h3>
<p>Volt egy szegény ember, annak volt egy fija; nagyon szegények
voltak, néha ennivalójuk sem volt; a gyermek elment szolgálni.</p>
<p>Beállított egy jágerhez, a jáger megfogadta szobákat söpörni; de
azután megkérdezte: tud-e írást?</p>
<p>Mivel tudott, elküldte.</p>
<p>Ekkor a fiú ruhát változtatott, visszament a jágerhez, ekkor már
azt mondta, hogy nem tud írást.</p>
<p>Egyszer megtalálta az írásokat, hogy kell lóvá válni? Elolvasta,
megtanulta. Két esztendő mulva hazament a fiú és szegény szülei a
vásáron mint lovat eladták; de az Ördög észrevette és megvette.
Hogy azonban a kötőféket elresztették, a ló elfutott, az Ördög
utána, elfogta, bekötötte az istállóba s kínozta. A gyermek ekkor
egérré vált, az Ördög macskává; így változtak, míg a gyermek meg
nem szabadult.</p>
<p class="center">(Ipolyi A. gyüjteményében 52. sz.
Csallóköz-Püspöki.) <span class="pagenum"><a name="Page_436" id=
"Page_436">-436-</a></span></p>
<h3>92. Az Ördög és a csizmadia.</h3>
<p>Egykor egy nagykikindai csizmadia az úcczán kétéves fiát egy
zsák aranyért odaadta Lucifernek; de szavát nem tartotta meg. Az
ördög bosszút állott rajta; tudniillik: felesége megtébolyodott,
négy gyermeke nyakát elvágta s maga a kútba ugrott, a csizmadiát
pedig az Ördög a szomszédok szemeláttára elvitte.</p>
<p class="center">(Ipolyi A. gyüjteményében 462. sz. Wéber Károly
gyüjt. Szeged.)</p>
<h3>93. Az Ördög és a kovács.</h3>
<p>Mikor Krisztus urunk Szent Péterrel a földön járt, volt egy
kovács, annak volt felesége és gyermekei.</p>
<p>Egykor a vásárról hazajövő kovácsnak azt mondja a felesége:</p>
<p>– Épen most volt itt egy fiatal és egy öreg koldus, de elküldtem
őket.</p>
<p>A kovács megijedt s utánuk szaladt, fél kenyeret vitt magával s
odaadta nekik. Ezek azt mondták a kovácsnak, hogy bármily kívánsága
lesz három, teljesülni fog. A kovács oly széket, eperfát s tele
zsákot arannyal kívánt, melyhez kívüle akárki hozzáér, odaragadjon
s csak ő bírja feloldani. Megkapta.</p>
<p>Nemsokára jött a fekete Ördög s mondá: <span class=
"pagenum"><a name="Page_437" id="Page_437">-437-</a></span></p>
<p>– Te nem kívántál magadnak örök üdvösséget, azért parancsolom,
jer’ velem!</p>
<p>A kovács felelé:</p>
<p>– Barátom, jer’, ülj le eme székre!</p>
<p>Az Ördög leült, odaragadt.</p>
<p>Későbben mondá a kovács:</p>
<p>– Ha nem vársz még egy évig, örökre itt ragadsz!</p>
<p>Az Ördögnek mit volt tennie, beleegyezett. Egy év múlva jött az
Ördög:</p>
<p>– Elmúlt az egy év, jer’ velem!</p>
<p>Azt mondja a kovács:</p>
<p>– Hozz előbb ama fáról eme kosárkába epret!</p>
<p>Az Ördög felment a fára s mivel odaragadt, kénytelen volt
kétévet adni.</p>
<p>Mikor ismét eljött, azt mondá a kovács:</p>
<p>– Hívd el társaidat, s aki e zsákból legtöbb aranyat kiszed, azé
leszek.</p>
<p>Eljöttek a társai, mind a zsákhoz ragadt s a kovács őket
üllővasán összezúzta, minek az lett a következménye, hogy halála
után a pokolban senkit sem talált, aki beeresztette volna; elment
tehát a mennyország kapujához.</p>
<p>Mikor Péter engedelmével benézhetett a mennyországba, bedobta
üllővasát, kalapácsát s bőrkötőjét, ezután magát is bereesztették a
mennyországba, hol most Szent Péternek és az apostoloknak a lovát:
a szamarat patkolja.</p>
<p class="center">(Ipolyi A. gyüjteményében 396. sz. Wéber Károly
gyüjt. Szeged.) <span class="pagenum"><a name="Page_438" id=
"Page_438">-438-</a></span></p>
<h3>94. Pipa Misó.</h3>
<p>Egy szegény embernek nem volt több három garasánál, egy erdőn
útazott keresztül a közellevő városba azzal a szándékkal, hogy ott
magának garasért kenyeret, garasért dohányt vegyen.</p>
<p>Útközben azonban előtalálkozott Krisztus Urunkkal és Szent
Péterrel három ízben egymásután, kik mindig más és más koldus
képében jelentek meg s kértek tőle alamizsnát. A szegény ember
könyörületből mind a három garasát odaadta nekik s éhesen tovább
ballagott. Szép tettért Krisztus Urunk meg akarta jutalmazni;
megkérdezte tőle, mit kér? Szent Péter örök üdvösséget javasolt
neki, hogy azt kérje; de ő csak földi javakról gondoskodott, az
első garasért oly pipát kért, melyből füstölni soha sem szűnik meg;
a másodikért oly poharat, melyből a bor sohasem fogy ki; a
harmadikért oly zsákot; mely mindent magába zár, ha megrázza
gazdája.</p>
<p>Pipa Misó e három jószágot bírván, egy kastélyban kívánt
meghálni, hol tizenkét órakor az Ördögök szoktak megjelenni s az
ott hálókat szétszaggatni. Valóban tizenkét órakor megjelent
tizenkét Ördög, tüzet okádó szájukat tátva tartván, Pipa Misót
körülfogták; azonban Pipa Misó megrázta zsákját, az Ördögöket
belehajtotta mind a tizenkettőt és sótörővel zúzta fejöket egész
belefáradásig. <span class="pagenum"><a name="Page_439" id=
"Page_439">-439-</a></span> Parancsára minden Ördög kész volt
mindent megvallani. Kiásták neki a kastély négy szegletéből az
elátkozott s őrzésükre bízott arany-, ezüst-, rézpénzt s
megesküdtek, hogy soha életükben e helyre nem jönnek. Pipa Misó
reggelig zsákban tartotta őket, reggel megpatkoltatta és szabadon
bocsájtotta őket. E pénzből öreg szüleit megsegítette s tizenkét
parasztot megházasított.</p>
<p>Testamentomot is hagyott maga után: pipáját egy korcsmárosnak,
kupáját korcsmárosnőnek hagyta, maga pedig zsákjával együtt még
életében másvilágra vándorolt.</p>
<p>Mennyország kapujához érkezvén, Péter a pokolba igazította, ahol
a hétfejű Kutyát (Fenét) zsákjába hajtotta, a pokol pitvarába
bement, de amint a tizenkét megpatkolt, tánczoló Ördögöt
megpillantották, szörnyen megijedtek tőle, a pokol vizén függő
lánczhídat hirtelen felkapták s kétezer esztendeig senkit se
bocsájtottak a pokolba.</p>
<p>Pipa Misó – mit volt mást tennie – visszatért a mennyország
kapujára zörögni, melyen midőn Péter kinézett, Pipa Misó a Fenét a
mennyországba bocsájtá, melynek kihajtásával míg az Angyalok
foglalkozának, addig Pipa Misó az ajtó mögé vevé magát, a
visszatérő Pétert zsákjába hajtá, s ki sem ereszté addig, míg Péter
meg nem ígéré, hogy az ajtó megett hagyja.</p>
<p class="center">(Ipolyi A. gyüjteményében 140. sz. Nyitra.)
<span class="pagenum"><a name="Page_440" id=
"Page_440">-440-</a></span></p>
<h3>95. Janosik.</h3>
<p>Ez igen jeles férfiú volt a monda szerint. Deákkorában tizenkét
társával együtt agyonütvén tanítóját, erdőben lappangott. Az
embereknek nagy hasznára volt; mert a szegényeknek és
ügyefogyottaknak nagy segedelmet nyújtott. Ha valamely gazdag a
vásárra ment és négy ökröt hajtott, kettőt elvevén tőle, annak
adta, akinek egy sem volt. Ha a szegény deákok hazafelé útaztak, a
posztót az egyik fától a másikig mérte nekik, de csak azoknak,
akiknek jó bizonyítványuk volt. Sok, káros rablót és mérges állatot
elpusztított.</p>
<p>Egyszer vendégsége közben megparancsolta társainak, hogy
ugorjanak s a leghátulsó egész a fatetőig ugrott fel; míg a legelső
alig emelkedett fel. Végre Liptóban elfogták, tudniillik borsót
hintettek el egy térségen, odacsábítván, eltaszították s a szíjat,
melyben meggyőzhetetlen ereje rejlett, szeretője árulása
következtében levágták.</p>
<p>Ekként Janosik elvesztvén erejét, kegyetlenül kivégeztetett.
Ezért az igen jeles férfiúért most is egy véka ezüstöt fizet minden
évben Liptó vármegye.</p>
<p class="center">(Ipolyi A. gyüjteményében 49. sz.) <span class=
"pagenum"><a name="Page_441" id="Page_441">-441-</a></span></p>
<h3>96. A korcsmárosleány.</h3>
<p>Egyszer egy korcsmárosnak volt egyetlenegy gyönyörű leánya. A
korcsmáros igen gazdag volt, a leány pedig igen szép, okos és
bátor.</p>
<p>Mivel pedig messze elfutamodott a híre, hogy a korcsmáros
gazdag, megtudták ezt a zsiványok is, akik negyvennyolczan voltak
egy bandában és több erdőben laktak.</p>
<p>Egyszer a korcsmáros elment a feleségével a szőlőbe bort
vásárolni és csak a leány maga maradt otthon, eljöttek a korcsmába
tizenketten és a leánynak azt mondták, adja elő minden pénzöket;
máskép megölik.</p>
<p>A leány föltalálta magát és azt mondotta:</p>
<p>– Jól van, mindjárt idehozom a pinczéből!</p>
<p>Ezzel fogta a pinczekulcsot, lement a pinczébe és magára zárta
az ajtót. Várták a zsiványok, kikerestek mindent, de pénzt sehol
sem találtak, elkezdték tehát a pinczét fúrni, hogy a lyukon majd
bemennek.</p>
<p>A leány ezt észrevette, körülnéz a pinczében, hát látja, hogy
egy szegen függ egy bárd, melyet az apja nem igen régen
köszörültetett meg; kezébe fogta tehát azzal az akarattal, hogyha
majd a zsiványok közül akármelyik le akar bujni, levágja a fejét.
Fúrtak is már a zsiványok egy jó nagy lyukat s legyugta egyik a
fejét, a leány lecsapta és lerántotta a többi testet a pinczébe.
<span class="pagenum"><a name="Page_442" id=
"Page_442">-442-</a></span></p>
<p>– Jól, van – mondották a többiek – egy már lent van, bujjál te
is!</p>
<p>Az is bebujt, azt is lecsapta és lerántotta, így járt a
harmadik, negyedik, mikor már csak kettő maradt, kiáltoztak a
többieknek, de senki sem felelt, azt mondja tehát az egyik a
másiknak:</p>
<p>– Te, az a lány alighanem csinált valamit a mi barátainkkal,
máskép szólnának azok, vagy az ajtót kifeszítették volna, ne
bujjunk mi le, hanem gyerünk haza, azok már elvesztek!</p>
<p>Ezzel amit lehetett, rabolván, elmentek; addig a korcsmáros is
hazajött és álmélkodva nézte, mi történt távolléte alatt. Be akar a
pinczébe menni, de nem lehet; azonban a leány megismervén atyjának
szavát, kinyitá az ajtót, ki most még inkább meghökkent a sok test
látásán. Elmondá ekkor a leány, mit történt vele, az apa és az anya
nem tudták, örüljenek-e, vagy szomorkodjanak. Ezután ismét rendbe
szedvén magukat, éldegéltek, mint azelőtt.</p>
<p>Azonban három esztendő leforgása után, mikor már egészen
elfelejtették, mi történt egykor velök, jön két batár az udvarba,
gyönyörű négy ló volt befogva mind a kettőbe; kijön a korcsmáros,
felesége, leánya és nézik, mint száll ki az egyik batárból egy öreg
gróf és felsége, a másikból pedig egy gyönyörű szép gróf. Az öreg
gróf mindjárt előadja, hogy ő itt és itt gróf és fia számára kéri a
korcsmáros hajadon leányát. A korcsmáros, kinek leányát már több
gazdag úrfi kérte, nem adta sekinek, igen nagy ternót <span class=
"pagenum"><a name="Page_443" id="Page_443">-443-</a></span> akart
vele csinálni, azért is, minek utána hallotta, hogy gróf kéri,
tüstént odaígérte. A leány el is készült hamarjában és elment
velök, úgy azonban, hogy ebben és ebben a városban egy-két nap után
az apja is meg fog jelenni az esküvésen.</p>
<p>Ámde ezek nem grófok voltak, hanem a megölt zsiványok társai s
alig mentek egy órányira, már tudta a leány, hányat ütött az óra és
kik markában van. Mikor tehát az erdőbe értek, megjelentek a többi
zsiványok is és örültek, hogy körmük között van az a leány, ki
ezelőtt három esztendővel tíz társukat megölt.</p>
<p>Reá bízták tehát a leányt egy öreg asszonyra, ki
<i>Boszorkány</i> volt, maguk pedig elmentek a szomszéd erdőbe
vígadozni, hogy hatalmukba keríthették a vitéz leányt.</p>
<p>A Boszorkány mindjárt egy kád szurkot olvasztott és mikor már
forró volt, levetkőztette anyaszült mezítelenre a leányt és azt
mondotta neki, hogy menjen föl a kádhoz támasztott lajtorján és
ugorjon a forró szurokba. A leány vonakodott, hogy ő nem tud
beleugorni, hanem kérte a Boszorkányt, mutassa meg! A Boszorkány
fölment egynéhány garádicson és mutatta, hogy így kell felmenni és
ha a felső lábán lesz a lajtorjának, akkor dobja magát a szurokba.
A leány okos lévén, fölment utána és beletaszította a vén
Boszorkányt; mivel pedig ruháját előbb elégette a Boszorkány,
kénytelen volt mezítelen elszökni. <span class="pagenum"><a name=
"Page_444" id="Page_444">-444-</a></span></p>
<p>Ment, ment az erdőben, azt sem tudta, merre. Az erdő oly sűrű és
setét volt, hogy egyik ember a másikat Istenért sem ismerte volna
meg. Egyszer hallott maga után kopogásokat, gondolván, hogy utána
jönnek, felmászott egy magas fára.</p>
<p>Nem is csalatkozott, a zsiványok minekutána sokáig mulattak és a
vén Boszorkány nem jött hozzájok, azt mondták:</p>
<p>– Menjünk, nézzük meg, mit csinált az anyánk azzal a
leánnyal!</p>
<p>Elmentek és látták, hogy a vén Boszorkány a forró szurokba van
fulladva; mindjárt a legjobb paripákra ültek s az erdő minden útján
nyomozták a leányt. Igy elértek sebességgel ahhoz a fához is,
melyre a leány felmászott és itt egy kicsit megpihentek.</p>
<p>Ekkor kirántja az egyik zsivány a kardját haraggal és azt
mondja:</p>
<p>– Nézd, pajtás, így vágnám le azt a leányt, ha utolérném!</p>
<p>És amint kirántotta a kardját, a szegény leánynak a czombjába
vágott, de a leány csak békességes tűréssel szenvedte. Mikor pedig
a zsiványok fölkerekedtek, ő más úton gondolomformán ballagott;
csupa vér volt szegénynek a teste, de mégis virradtára hazatért.
Milyen nagyon bámult az apja, anyja, látván anyaszült mezítelen
leányukat; mindjárt vettek neki arany ruhát. Azután elmondta, mi
történt vele. A leány ekkor megfogadta, hogy ő talán sohasem megy
férjhez. El is telt négy esztendő és <span class="pagenum"><a name=
"Page_445" id="Page_445">-445-</a></span> ismét jött tizenkét
katona hozzájok szállást kérni; de a leány megismerte őket, hogy
azok közül a zsiványok közül valók, akik őt el akarták veszteni;
mindjárt elfogatta a korcsmáros őket és tizenkét derest
csináltatott, levetkőztette a katonákat mezítelenre, deresre
kötöztette, azután pedig nagy tűt csináltatott, mellyel a leány
maga szurkálta agyon a zsiványokat, mert a vármegye azt rendelte,
hogy végezzék ki őket.</p>
<p>Mikor a zsiványok szurkálás között kínjukban azt mondották:</p>
<p>– Jaj, jah Istenem!</p>
<p>A leány azt felelte reá:</p>
<p>– Nekem is jaj volt, mikor a kardot czombomba vágtátok!</p>
<p>A korcsmáros még ezután soká élt és a bátor leányt egy igaz
gróf, ki meghallotta ezeket, el is vette.</p>
<p>Éltek, haltak, tökbe tették a drágaságaikat, annak a fejéhez
vágták (ekkor egyre reá mutat a mesélő), kopasz a helye.</p>
<p class="center">(Ipolyi A. gyüjteményében 79. sz. Fehér Ferdinánd
gyüjt. Vajka.)</p>
<h3>97. Bojnyikok.</h3>
<p>Volt egy gazdag kalmár, kinek száz boltja volt; a századikban
egyetlen leánya volt az árús.</p>
<p>Gyakran járt a boltba tizenkét, nagyságos úr ruhába öltözött
ember, kik mindenképen meg <span class="pagenum"><a name="Page_446"
id="Page_446">-446-</a></span> akarták nyerni a leány szerelmét,
alattomban pedig mást forraltak magokban. A bojnyikok közt – mert a
tizenkét ember az volt – volt egy, ki csakugyan szívből megszerette
a kalmárleányt s társait minden módon le akarta beszélni gonosz
szándékukról.</p>
<p>Egy alkalommal reávették a leányt, hogy látogassa meg őket a
kastélyukban; de hogyan akad reájok? ez volt a kérdések kérdése.
Hosszú vörös pántlikákat egybevarrtak, azokat a bojnyikok magukkal
elvitték, s elnyújtották az erdő szélétől egészen a lakásukig. A
leány azonban nem a vörös szalagon ment, hanem tőle oldalvást
csekély távolságban. Látta, hogy a vörös szalag nyomán, mint mentek
elébe a bojnyikok; de ő azért csak ballagott a zsiványbarlang
felé.</p>
<p>Odaérve, arcz nélkül való állatok rohantak reá, de ő azokat
mindjárt lecsillapította, mert sült csirkéket vitt s azokból
odadobált nekik. Mikor a konyhába lépett, a szakács, a
tizenharmadik bojnyik, épen tüzet szított s nem vette észre, mikor
a leány a szobába surrant. Itt a kanapé alá bujt s várta a
történendőket.</p>
<p>Hazajöttek a bojnyikok, káromkodva, szídták, átkozták a
kalmárleányt, hogy úgy rászedte őket. Egy volt mégis közöttük, aki
védte a kalmárleányt s kinyilvánította, hogy ő úgy sem engedte
volna megöletni, ha életébe került volna is. A kis kutya egyre a
kanapé alá vaczogott; de elkergették onnan. Ezek a bojnyikok a
kisasszonyhúst nagyon szerették; <span class="pagenum"><a name=
"Page_447" id="Page_447">-447-</a></span> most legutoljára a király
leányát rabolták el; ennek az aranygyűrűs ujja a kanapé alá gurult;
a kalmárleány fölvette s vele éjjel, midőn a bojnyikok aludtak,
elillant.</p>
<p>Meghivatta azután apja által a leány a tizenkét, nagyságos úr
ruhába öltözött bojnyikot ebédre s egyszersmind a királynak is
tudtára adta a dolog mibenlétét. Lakoma fölött a leány elbeszélte
álom gyanánt történetét s végre, midőn a gyűrűt előmutatta,
menekülni akartak a bojnyikok; de a házat körülállókatonaság
elfogta s kivégezte őket egyen kívül, tudniillik azon kívül, ki a
leánynak pártját fogta; mert ezt a kalmár előre elbujtatta egy
rejtekszobába, hogy semmi baj se érhesse.</p>
<p>Ez a bojnyik azután összekelt a kalmárleánnyal. Az otthonmaradt
szakács a dolgot megtudta, otthagyta erdei lakását, álruhába
öltözve beszegődött az új házaspárhoz udvarosnak, hogy a lehető
alkalommal az új házasbojnyikot megölhesse.</p>
<p>A bojnyik megfogadta udvarosnak, de kiküldte a mezőre, hol a reá
várakozó két ember parancsszóra agyonütötte.</p>
<p>Igy szabadult meg a gonosztól. A király fölkutatta a
bojnyikbarlangot, tizenkét szekérrel hoztak onnan aranyat és
ezüstöt, azonfelöl temérdek rézpénzt; gazdagok voltak a bojnyikok,
mert a királyokat és a nagy urakat, mind kirabolták.</p>
<p class="center">(Ipolyi A. gyüjteményében 484. sz. Debreczeni
János gyüjt. Jászberény.) <span class="pagenum"><a name="Page_448"
id="Page_448">-448-</a></span></p>
<h3>98. A szabólegény.</h3>
<p>Egykor egy szabólegény elment vándorolni, – talán mikor a török
háború volt – kezében egy fütykössel, mint a vándorlegények
szoktak.</p>
<p>Amint ment, elért egy leégett városba, ahol nem látott senkit
sem. Bement egy nagy, egészen leégett házba, ahol szinte nem volt
senki sem, csak egy kutyaház, amelyben egy nagy kutya volt lánczra
kötve, de a háza előtt álló vályú egészen üres volt, úgy ki volt
száradva. A szabólegény odament a kutyához és a kutyának a vályúba
adott enni és inni, azután leoldta a lánczot a nyakáról s helyébe a
kendőjét kötötte és kiindult a városból; a kutyát magával vezette.
Ez a kutya olyan nagy fajta kutya volt, mint a mészárosoké.</p>
<p>Amint mendegél, útjában találkozik egy mészároslegénnyel, ki azt
mondja neki:</p>
<p>– Miért adod nekem ezt a kutyát?</p>
<p>A szabólegény pedig azt mondja, hogy ő bizony semmiért sem
adja.</p>
<p>– Megfizetek érte, csak add nekem! – mondja a mészáros.</p>
<p>– Bizony nem adom én!</p>
<p>– Ha nem adod pénzért, erővel elveszem!</p>
<p>Azután mégis adott a szabólegénynek egy tallért és harmincz
garast – a tallér ezüst volt – és a kutyát elvitte. <span class=
"pagenum"><a name="Page_449" id="Page_449">-449-</a></span></p>
<p>A szabólegény csak ballag már most magányosan és már úgy
estefelé: mikor a nap lemenőben volt – mert mikor a kutyát elvitte
a mészáros, akkor reggel volt – egyszer visszanéz, hát látja,
mintha messziről valami nagyon szaladna s úgy lebegtetne valamit.
Megáll és nézi, hogy mi lehet az? amint mindig közelebb-közelebb
ért hozzá, hát nagy örömmel látja, hogy az ő kutyája az és a nyakán
levő kendő lebegett. Most már leoldta a kendőt a kutya nyakáról,
mert látta, hogy úgyis el fog az már vele menni; és így volt
kutyája, kendője és pénze is. Attól a helytől, ahol állt, nem
messze volt egy erdő, az az erdő a Bakonyerdő volt. Most a
szabólegény nem tudta, mit csináljon? Amint megy az erdőhöz
közelebb, lát a szélén egy csárdát, hol gondolta, hogy majd
éjszakára oda betér és majd reggel folytatja az útját. Bemegy a
csárdába, beköszön:</p>
<p>– Adjon Isten jó estét!</p>
<p>– Fogadj Isten! mondja a korcsmáros, csúnya, nagyhasú, vörös
ember.</p>
<p>– Én itt akarok hálni, van-e hely a számomra?</p>
<p>A korcsmáros fölvezette a szabólegényt öt garádicson egy
szobába, ahol elhálhat a kutyájával együtt. A szobában volt egy kis
asztal, – de rajta nagyon sok lyuk volt égve, mintha gyertya égette
volna ki – egy zsup szalma és egy nagyon rossz szék. Azután hoztak
neki paprikáshúst és egy darab gyertyát, olyanforma hosszút, mint
az ujjam és az asztalra ragasztották. Mikor megvacsorált, le akart
feküdni, <span class="pagenum"><a name="Page_450" id=
"Page_450">-450-</a></span> már a csizmáját akarta lehúzni, mikor a
kutyája elkezdett vonyítani és kaparni. A legény levette a gyertyát
és megnézte a földet; hát látja, hogy az véres, cseppek voltak a
földön; a legény megdöbbent egy kicsit; de azért csak le akart
feküdni, mert nagyon el volt fáradva; hanem a kutya szörnyen
ordított és kapart.</p>
<p>Erre fölemeli a legény a zsup szalmát, hát látja, hogy az alatt
a deszkát föl lehet emelni, – olyan fogó volt rajta – amint
fölemeli a deszkát, a kutya beugrik a lyukba, a lyukból pedig
fölkiált valaki:</p>
<p>– Fogd meg a kutyádat, mert az ajtót bezártam s itten akarok
felmenni!</p>
<p>Azután fölbujt egy pisze kelner, a csizmaszárjában egy kés volt.
Amint kiment, azt mondta:</p>
<p>– Fogadom, az éjjel ezt a vándort kutyájával együtt a másvilágra
küldöm!</p>
<p>Amint ezt meghallotta a szabólegény, nagyon megijedt s azt
nézte, hogy szökhessen el. A szoba ablaka épen az erdőre szolgált,
azon kihajította a pintlijét, azután kiugrott és utána a kutya is,
egyenesen az erdőbe futott, ott beleült egy odvas fába honnan épen
annak a szobának az ablakjára látott, amelyből megszökött.
Hallgatott a lyukban és gondolta, hogy ott majd ki fogja magát
pihenni és reggel tovább folytatja az útját.</p>
<p>Egyszer csak azt látja, hogy abból a csárdából a világosság mind
abba a szobába gyűlt, ahonnan ő elszökött; gondolta magában:
<span class="pagenum"><a name="Page_451" id=
"Page_451">-451-</a></span></p>
<p>– No, most ölnének meg!</p>
<p>Azután a világossággal szerte-széjjel futkostak a házban,
keresték a vándort. Mikor a házban nem találták, az erdőbe mentek;
ott egyet füttyentettek, erre a kutya elkezdi:</p>
<p>– Buff, buff!</p>
<p>A legény gondolta, hogy így majd a kutyaugatásra megtalálják,
hát a nyakára kötötte a kendőt s csak néha-néha tágította meg a
torkán; de mikor így kinyitotta a száját, a kutya mindig elugatta
magát.</p>
<p>Egyszer csak azt veszi észre, hogy egész körül van véve
lámpásokkal, és egy elkiáltja magát deákul:</p>
<p>– Itt van, lűdd agyon!</p>
<p>A szabólegény is mondott valamit deákul.</p>
<p>– Megállj! – kiált a vezér, – ennek még hasznát is vehetjük; ne
bántsátok!</p>
<p>Azután elvitték a csárdába s ott nagy csodálkozással látja, hogy
föl van terítve s az asztal a legszebb aranyedényekkel egészen meg
van rakva; amiből ittak, olyan nagy pohár volt, mint a kehely.
Leültek a vacsorához, az asztalnál sok haramia és nagyok, szép
kisasszonyok ültek.</p>
<p>A szabólegény mellett is ült egy kisasszony, s amint ránéz, úgy
veszi észre, mintha látta volna valahol. A kisasszony is ránéz és
úgy súgva mondja neki, hogy nem dolgozott-e ebben és ebben a
városban, ennél és ennél az úrnál? Hát mindjárt eszébe jutott a
legénynek, hogy hol látta. <span class="pagenum"><a name="Page_452"
id="Page_452">-452-</a></span></p>
<p>– No hát, – mondja a kisasszony – ha csak lehet, szökjünk el
innen! Vigyázzon, inkább csak egyék, de ne igyék, hogy meg ne
ártson a bor!</p>
<p>Amint végére járt a vacsora, a zsiványok ledűltek aludni; ki
ide, ki amoda s a szabó is kezdett szundikálni; de mikor már mind
elaludtak, a kisasszony felköltötte, hogy siessen, itt az idő a
menekülésre! Gyorsan útnak indultak, egyenesen az erdőbe. A kutya
mindenütt előre szaladt, egyszer csak visszafut ugatva és úgy
szűkölve.</p>
<p>– No most elveszünk, mert itt ránk akadnak!</p>
<p>– Már mindegy, – mondja a kisasszony – akár itt, akár pedig ha
visszatérünk, tehát csak előre!</p>
<p>Félénken folytatják útjokat.</p>
<p>Egyszer csak megbotlik a legény valamiben, lehajol és tapogatja,
mi az? hát érzi, hogy holt ember.</p>
<p>Ezen keresztülmentek és amint még sokáig bolyongtak az erdőben,
hát egyszer csak hallják: Gyí, hó, hajsz! meg mindenféle, hát az
országút mellé értek.</p>
<p>Amint kiléptek az országútra, épen ott hajtott egy kocsis, jó
három ló volt a kocsiba fogva. A legény megkérte a kocsist, hogy a
kisasszonyt vigye el, jó fizetést kap; csak úgy hajtson, amint
bírnak a lovak menni. Ő nem ült fel, hanem csak ballagott, mert még
csak reggel volt, hát estéig úgyis odaér.</p>
<p>De már úgy délután látja, hogy két fegyveres lovas vágtat utána
az erdő szélén. Megáll és bevárja <span class="pagenum"><a name=
"Page_453" id="Page_453">-453-</a></span> őket s amint mellé érnek,
mind a ketten a szabóra sütik a pisztolyukat; de egyik sem talált.
Ekkor a legény odaugrik az egyikhez és botjával fejbeüti, hogy
mindjárt leesett, a másikat pedig a kutya rántotta le a lóról és
össze-visszatépte, de nem hagyta a kutyának, hogy megölje, hanem
tovább indult. Épen arra jött egy kocsi, arra felült és azt mondta
a kocsisnak, hogy csak hajtson, amint bír; így este beért a
városba. A zsiványok pedig magukhoz jöttek és egyik a másikat a
lovára segítette.</p>
<p>A legény a város előtt találkozott a kisasszonnyal és
hazavezette. A mint benyitottak a kisasszony apjának a házába, hát
az anyja amint meglátta a lányát, azonnal elájult és a kisasszony
is a nagy örömtől; mert már négy esztendeje, hogy elrabolták a
kisasszonyt. Amint hazajött az apja és megtudta hogy a szabó
mentette meg a leányát, neki adta az égész grófi jószággal, mert a
kisasszony grófkisasszony volt.</p>
<p class="center">(Ipolyi A. gyüjteményében 516. sz.)</p>
<h3>99. A Szükség.</h3>
<p>Egyszer egy embernek volt három fia: egy pap, egy nótárius és
egy parasztember.</p>
<p>A paraszt azt gondolta, hogy ő azért szegény, mert iskolákat nem
járt, mint a többi két testvére, elkezdett tehát hatvan esztendős
korában iskolába járni; mivel pedig abban a faluban, ahol ő lakott,
<span class="pagenum"><a name="Page_454" id=
"Page_454">-454-</a></span> nem volt iskola, kénytelen volt a
szomszéd faluba járni. Egyszer, amikor az iskolából visszajött,
talált egy láda pénzt a búzaföldek mellett az országúton, mivel
pedig nehéz volt, haza nem vihette, hanem behúzta a búzába és onnan
éjjel apródonként hazahordogatta. Sok pénze lévén, mindjárt vett
házat, ökröt, malaczot és ami neki szükséges volt. De egyszer híre
futamodik, hogy egy bizonyos gróf elvesztett egy láda pénzt; a falu
bírái tehát, kik látták, hogy ez az ember szemlátomást gazdagodik,
elhívták őt a faluházához, megkérdezvén tőle, nem talált volna-e
egy láda pénzt?</p>
<p>– Igenis, találtam! – felelé a parasztember.</p>
<p>– Mikor tájban? – kérdezik tőle a bírák.</p>
<p>– Mikor az iskolába jártam.</p>
<p>Ránéznek, látják, hogy ősz már, haza küldötték, mondván, hogy a
pénz most veszett el. A paraszt, hogy továbbra el ne árulja magát,
szokás szerint kiment a mezőre dolgozni, azonban gondoskodott a
jövőről is; mert azt mondta a feleségének:</p>
<p>– Látod édes feleségem, ez a pénz, ha mégannyi volna is, egyszer
elfogy ám, tehát kétezer forintot tegyünk el a szükségnek, a
többivel pedig, amint lehet, gazdálkodjunk!</p>
<p>Azonban a felesége ezt a szükséget embernek gondolván, úgy
vélekedett, hogy azt a kétezer forintot valakinek oda kell adni.
Oda is adta.</p>
<p>Egyszer az ura kaszálni volt, eljön az ajtóra egy koldus, kérdi
az asszony, vajjon ő volna-e a Szükség? <span class=
"pagenum"><a name="Page_455" id="Page_455">-455-</a></span></p>
<p>– Igenis, asszonyom, – felelt a koldus – én nagy szükségben
vagyok!</p>
<p>– Jól van, – mondá neki az asszony – régen várjuk már kendet,
eltettünk mi az urammal kendnek kétezer forintot! – ezzel előhozta
a pénzt, neki adta, a koldus pedig tovább illantott. Este, mikor az
ura hazajött, elébe fut az asszony, nagy örömmel mondván:</p>
<p>– Apjuk, itt volt ám a Szükség!</p>
<p>– Micsoda szükség?</p>
<p>– Hát akinek eltettük a kétezer forintot!</p>
<p>– Óh, te bolond, hát nem mondottam, hogy eltesszük ezt a kétezer
forintot a mi szükségünkre, azaz ha mi megszorulnánk! Elmegyek most
szégyenemben a világba s mindaddig járok, míg ily bolondra nem
találok, mint te vagy!</p>
<p>El is ment a parasztember akkor este mindjárt és minthogy az ég
nagyon csillagos volt, mindég azt nézte az útban.</p>
<p>Már a második faluban járt, ahol egy asszony a kapubábánhoz
támaszkodván, csodálkozva kérdezte, miért nézné mindig az eget? ez
tréfából azt felelte:</p>
<p>– A mennyország kapuját nézem, hogy el ne veszejtsem!</p>
<p>– Hát kegyelmed mennyországból jött? – kérdezi ismét az
asszony.</p>
<p>– Onnan biz’ én! – felelt az útas.</p>
<p>– Hát ismeri-e az én uramat? <span class="pagenum"><a name=
"Page_456" id="Page_456">-456-</a></span></p>
<p>Miután az ura nevét is megmondta, azt mondá:</p>
<p>– Hogyne ismerném, hiszen szomszédok vagyunk; de bezzeg nagy
szükségben van asszonyomnak az ura: sem pénze, sem ruhája, sem
becsülete, azért a többinek a lábakapczája a mennyországban.</p>
<p>– Ejnye, szegény uram! – mondá az asszony – jőjjön hát kegyelmed
be, itt van harmadfélezer forint, vigye el a szegény uramnak,
azután itt van két szép ruha, válasszon kegyelmed magának is, a
másikat pedig vigye el neki, hagy legyen becsületben szegény
ember!</p>
<p>Mikor már többet is beszélgettek volna és a parasztember a fehér
kenyeret, kappant, jó bort, amit az asszony elébe rakott,
elköltötte volna, jó egészséget mondván, elbúcsúzott.</p>
<p>Nézett, nézett, most még jobban, mint azelőtt az égre, de csak
addig, míg az asszony látta, mihelyest nem látta, lesütötte a fejét
és alig várta örömében, hogy hazaérhessen.</p>
<p>Haza is ment, elbeszélte, hogy mi történt és minthogy a
feleségénél még nagyobb bolondra is talált, megbocsájtott neki,
annál inkább szerette, és még most is élnek, ha meg nem haltak.</p>
<p class="center">(Ipolyi A. gyüjteményében 77. sz. Fehér Ferdinánd
gyüjt. Vajka.) <span class="pagenum"><a name="Page_457" id=
"Page_457">-457-</a></span></p>
<h3>100. A bolondos fiú.</h3>
<p>Egyszer volt egy szegény asszonynak egy fia, eszére nézve igen
meg volt tébolyodva, mikor már megnyőlt, az anyja elküldte
szolgálni.</p>
<p>Egy közellevő faluba beállított szolgának; mikor eltelt az
esztendő, azt kérdezte a házigazda, hogy mivel tartozik?</p>
<p>A fiú azt mondta urának, hogy igen sokat kíván s ki sem meri
mondani, mivel fél, hogy meg nem adja neki; de mégis nagy
kényszerítésre és sok kérés után megmondta, hogy ő mindössze is egy
gombostűt kér szolgálata jutalmául, mit neki meg is adtak.</p>
<p>Amint hazafelé ment, megpillantott egy szalmás szekeret, odament
és a tűt belegyugta, de amint észrevette, hogy a szekér más útra
igyekszik menni, elkezdett kiabálni, hogy álljanak meg. Ő egy egész
esztendei bérét a szekérbe dugta, most ki akarja venni és nem leli!
Az emberek az egész szekeret felhányták és még sem találták meg,
végre azt kérdezik tőle:</p>
<p>– Mennyi pénz lehetett?</p>
<p>Ő felele, hogy az egy gombostű volt. Erre az emberek igen
megbosszankodtak és őt onnan elverték. Hazaérkezett, az anyja azt
kérdezi tőle, hogy mit szolgált? A fiú felelé, hogy ő egy gombostűt
szolgált, de azt egy szekérbe gyugta és meg nem lelte, mivel az
tele volt szalmával. Az anyja mondá neki: <span class=
"pagenum"><a name="Page_458" id="Page_458">-458-</a></span></p>
<p>– Te bolond, hiszen azt szépen a kalapod mellé kellett volna
gyugni és úgy hazahozni!</p>
<p>Azt mondja a fiú:</p>
<p>– Jól van, majd úgy teszek máskor.</p>
<p>Elment a fiú ismét szolgálni és egy nagy vasvillát szolgált, s a
kalapja mellé szúrta, de amint hazafelé akart menni, meglátott egy
kútat s abba belenézett és a kalap, mivel a nyakát igen lehajtotta,
a vasvillával együtt a kútba esett. Hazamegy, kérdi tőle az anyja,
mit szolgált? A fiú feleli: vasvillát szolgált és azt a kalapjába
gyugta, de amint egy kútba belenézett, az a kútba esett.</p>
<p>Az anyja mondá neki:</p>
<p>– Nem úgy kellett volna azt tenni, hanem a válladra venni s
mikor hazajöttél, a ház oldalára lökni!</p>
<p>– Máskor úgy fogok cselekedni.</p>
<p>Elment ismét szolgálni és egy tinót szolgált, összekötözte a
lábát, a nyakába vette s mikor hazament, mert nehéz volt, úgy a ház
oldalához vágta, hogy a szegény tinó mindjárt megdöglött.</p>
<p>A nagy zörrenésre az anyja kijött a házból s a tinót ott dögölve
találta.</p>
<p>– Mit csináltál, te bolond!</p>
<p>– Úgy cselekedtem, ahogy’ édesanyám mondotta!</p>
<p>– Óh, te bolond, hiszen az már meg is döglött!</p>
<p>Azt mondja a fiú:</p>
<p>– Semmi az, de mégis tinó az azért. <span class=
"pagenum"><a name="Page_459" id="Page_459">-459-</a></span></p>
<p>Nem úgy kellett volna azt hazahozni, hanem kötélt kellett volna
a nyakába kötni és végével veretgetni s azt mondani neki, hogy:
nyá, boczikám, nyá! azután mikor hazahoztad, az ólba kellett volna
kötni és elébe szénát tenni!</p>
<p>– Jól van! – mond a fiú – máskor úgy teszem.</p>
<p>Elment ismét szolgálni és szolgált már most utoljára egy leányt.
Mikor onnan hazajött, a leány nyakába kötelet kötött és a kötél
végével jól megverte. Az úton mindig mondta neki:</p>
<p>– Nyá, boczikám, nyá!</p>
<p>Mikor hazaérkezett, bekötötte az istállóba, szénát vitt neki;
akkor bement az anyjához:</p>
<p>– Jaj, édesanyám, szolgáltam egy szép leányt, bekötöttem az
istállóba, szénát tettem elébe, de tudja Isten, nem akar enni.</p>
<p>Az anyja azt mondja neki:</p>
<p>– Te csakugyan szamár vagy, hisz’ a szobába kell hozni, aztán
leültetni és szép szemeket ráhányni!</p>
<p>Amint ezt meghallotta a fiú, mindjárt behozta a leányt a szobába
és általment a szomszédba egy késsel, hol igen sok liba volt s a
szépének a szemét kiszedte, visszament a szobába s a leányt majd
agyonverte a sok libaszemmel.</p>
<p>Már most azt mondotta az anyja nekik, hogy menjenek az erdőre,
hozzanak fát a lakodalomra, hogy amellett süssenek és főzzenek.
<span class="pagenum"><a name="Page_460" id=
"Page_460">-460-</a></span></p>
<p>Amint onnanhazulról eljöttek, az anyjok sütött nekik az útra
pogácsát és egy kakast, ők az ajtókat bezárták és egy borjút a
kemenczébe tettek megsülni, a kulcsot pedig az ereszbe tették.</p>
<p>Amint mentek az erdőben, a fiú hátramaradt s meglátott egy
czigányt, a fiú elkiáltja magát, hogy:</p>
<p>– Be ne menj a házunkba, a kemenczébe egy borjút tettünk, el ne
lopd, a kulcsot se bántsd, az meg az ereszben van!</p>
<p>Amint meghallotta a czigány, egyenesen a házhoz ment, a borjút
ellopta. Amint ment a bolond, meglátott egy döglött kutyát, mely a
fogát vicsorította, tőle nagyon megijedt és a sült tyúkot odalökte
neki, hogy meg ne harapja. Amint tovább ment, meglátott egy kis
vizet, a pogácsát hosszában odarakta hídnak és úgy ment rajta
keresztül, hogy bele ne fuljon. Mikor a felesége megéhezett, azt
mondja:</p>
<p>– Ide azt a kakast meg azt a pogácsát, mert nagyon ehetném!</p>
<p>A fiú azt mondja:</p>
<p>– Örülhetsz, hogy meg nem haltam; egy kutya meg akart marni, egy
nagy tengerbe, talán még annál is nagyobb volt, bele akartam fulni;
a tyúkot odaadtam a kutyának, hogy meg ne harapjon, a pogácsát
odaraktam hídnak, hogy bele ne fuljak!</p>
<p>– Óh, te bolond, hiszen döglött volt az a kutya, a víz meg csak
egy kis folyó!?</p>
<p>Amint hazamennek, nem lelik a borjút sehol sem. Azt mondja az
anyjának: <span class="pagenum"><a name="Page_461" id=
"Page_461">-461-</a></span></p>
<p>– Talán az a légy ette meg, aki a nagyapám homlokán van?
Agyonütöm én azt! – és azzal a fejszével, amelyikkel az erdőre volt
fát vágni, úgy a nagyapja homlokára vágott, hogy az mindjárt
megholt.</p>
<p>Elkövetkezett a lakodalom, a felesége azt mondta a
bolondnak.</p>
<p>– Hogyha meglüköm a lábodat, már ne egyél!</p>
<p>Amint ettek, egy macska a fiúnak a lábán keresztül ugrott;
mindjárt nem evett egy falatot sem, hiában kínálták.</p>
<p>Amint szokás, felmentek a padlásra hálni, igen nagyon megéhezett
a fiú, azt mondja a feleségének:</p>
<p>– Te Kata, ehetném!</p>
<p>Azt mondja a felesége neki:</p>
<p>– Eredj le, ott van a padkán pogácsa, edd meg!</p>
<p>A fiú lement, hat kis macskát talált, mind megette. Felmegy, azt
mondja a feleségének:</p>
<p>– Miféle pogácsátok van nektek, csupa szőr!</p>
<p>– Talán csak nem a macska fiait etted meg!</p>
<p>– Azt én, mert mikor ettem is nyávogott.</p>
<p>Azután megszomjazott; azt mondja a felesége:</p>
<p>– Eredj le, a konyhában van a korsó, de a moslékos dézsa is ott
van, abból ne igyál!</p>
<p>A fiú lement, a moslékot mind megitta s felmegy, azt mondja:</p>
<p>– Ejnye, de csípős vizetek van nektek!</p>
<p>Az asszony mondja neki: <span class="pagenum"><a name="Page_462"
id="Page_462">-462-</a></span></p>
<p>– Most megittad a moslékot. Már most menjünk innen, mert sok
kárt csináltunk! – mondja az asszony.</p>
<p>Elmentek onnan, még most is mennek, ha meg nem haltak.</p>
<p class="center">(Ipolyi A. gyüjteményében 54. sz. Károly György
gyüjt.)</p>
<h3>101. Hazugság.</h3>
<p>Egyszer volt, hol nem volt, még az Óperenciás-tengeren is túl
volt egy tetűlépéssel, egy bolhaugrással, volt egyszer egy gazdag
pap.</p>
<p>Egyszer történt, hogy kihirdette az egész országban, hogy aki
tud neki olyant hazudni, amit ő el nem hisz, annak egy nagy tál
pénzt ad; a pénzt pedig letette egy asztalra és leterítette egy
fehér kendővel és senkinek sem volt szabad hozzányúlni.</p>
<p>Jöttek azután az ország minden részéből a nagy urak a paphoz s
egyik sokkal czifrábbat hazudott, mint a másik, de a pap mindenre
azt mondta:</p>
<p>– Jól van fijam, nagy a világ, megeshetik.</p>
<p>Egyszer, idő múltával, én is meghallottam ezt a dolgot, aztán
úgy gondolkoztam: Ejnye, na hát nem tudnék én már neki egy nagyot
hazudni? Nem voltam rest, kapom magam, elmentem hozzá. Amint hozzá
értem, épen akkor jött ki tőle egy ember, aki hazudni akart, de nem
sült el neki. A pap már haragudni kezdett, hogy senki sem tud már
neki igazat hazudni. Kérdi aztán tőlem: <span class=
"pagenum"><a name="Page_463" id="Page_463">-463-</a></span></p>
<p>– No, fiam, hát mi jóért jöttél?</p>
<p>– Én bizony, szentatyám, hazudni jöttem!</p>
<p>– Hadd el, fiam, – azt mondja – próbáltak már nékem hazudni okos
emberek; de még egy sem nyerte el a pénzt!</p>
<p>– Én megpróbálom, tiszteletes uram, hátha nekem jobb szerencsém
lesz, mint a többinek!</p>
<p>– Nohát, ülj le, fiam, kezdj hozzá!</p>
<p>– Hát kedves tiszteletes uram, mikor én kis gyermek voltam, hát
volt az én apámnak sok méhe, azután az én apám minden este
megolvasta egyenként, hogy vajjon nem veszett-e el belőle. Egy
este, amint hazajöttek a méhek, az apám szokásszerint megolvasta,
hát uramfija, egy nagy méh sehol sem volt és ezen szörnyű nagy
szomorúságba esett az én apám. Én aztán azt mondtam:</p>
<p>– Soh’ se búsuljék biz’ azon kigyelmed oly nagyon, előteremtem
én azt a világ fenekéről is!</p>
<p>Ebben aztán megnyugodott az én apám, tudta, hogy olyan furfangos
gyerek vagyok, bízott bennem, de nem is csalatkozott meg ám bennem
soha; elhatároztuk, hogyha Isten ő szent felségének tetszik és
felvirraszt épségben holnapra, én elindulok világra, megkeresni a
méhet.</p>
<p>Másnap, amint a hajnal hasadt, mindjárt vettem a tarisznyámat,
édesapám tett bele jó zsíros pogácsát, én meg egy kis faragcsáló
baltát meg egynéhány faszeget, meg négy vagy öt diót, aztán
felültem a nagy szürke lovunkra, bizon, mondhatom, jó nagy, zab
<span class="pagenum"><a name="Page_464" id=
"Page_464">-464-</a></span> hambár volt az a szürke, aztán meg
milyen szép volt, no még odaillett volna nem tudom, hová is –
megindultam aztán az én nagy utamra. Mentem, mendegéltem hetedhét
ország ellen, egyszer beértem egy nagy, szörnyű nagy erdőbe; itt
bújdostam sokáig; minden részét bejártam, de sehol sem találtam a
méhet.</p>
<p>Egyszer az útfélen találok egy csobánt, – bizonyosan valami
juhászok hagyták ott – gondoltam magamban, majd ha rátalálok a
gazdájára, majd visszaadom neki, azzal felültem a szürkére, de úgy
az egyik oldala szürke az egyik oldalán, mint a másik oldala a
másik oldalán. Mentem, mendegéltem tovább a nagy erdőben, egyszer
visszanézek, hát uramfia, mit látok? a szürkének a derekát kétfelé
vágta a kötelem. Útazni rajta már féltem s megijedtem, hogy mit
csinálok, hiszen ha ezt megtudja apám uram ő kigyelme, mindjárt
agyonüt. Kapom magam, hirtelenében mindjárt levágok egy fagallyat,
csináltam belőle jó nagy szegeket, úgy aztán összetoldtam a szürke
derekát. Megint megindultunk a mi nagy útunkon, egyszer látom, hogy
a mi szürkénknek összeforrott a dereka, kutyabaja sem volt, még
egészségesebb volt, mint máskor.</p>
<p>– Jól van, fiam, – azt mondja a pap – nagy a világ,
megeshetik!</p>
<p>Majd megharagudtam magamban, hogy még erre is azt mondja, hanem
eszembe jutott a sok, szép ezüst huszas, folytattam tovább.
<span class="pagenum"><a name="Page_465" id=
"Page_465">-465-</a></span></p>
<p>– Aztán nagysokára kiértünk az erdőből, hát uramfia, mit látok?
egy nagy csomó tenger van előttem és a tenger tulsó partján
meglátom a mi magméhünket. Mit csináljak, hogy hozzam által, kapom
magam kétfelé török egy diót, az egyik felibe beleültem, a másik
felit meg evezőnek használtam és úgy haladtam át szép csendesen a
tenger tulsó partjára; odaát megfogtam a méhet és ismét
visszaindultam. Hanem amint a középtájon járok, hirtelen nagy szél
támad, már megijedtem, hogy ott hagyom a fogam; de jól tudtam ám
kormányozni, visszaérkeztem a szürkéhez.</p>
<p>– Jól van, fiam, nagy a világ, megeshetik! – azt mondja a
pap.</p>
<p>Én is csak vakartam a fejem, hogy már csakugyan nem tudok
hazudni; hanem várjon csak, tiszteletes uram, majd gondolok én
mindjárt valamit! Azután megint hozzáfogtam.</p>
<p>– Hát amint már jövök hazafelé, messzire látok egy magas fát,
egészen az égig felnyúlt, ugyan – gondoltam magamban – mi lehet ez?
és amint közelebb jöttem, akkor látom, hogy bizon nem fa, hanem
lajtorja, amin bizonyosan az angyalok sétálgatnak le az égből.
Eszembe jutott, hogy Szent Péter adósom két véka korpával, még a
minap kérte tőlem kölcsön, felmegyek aztán hozzá, koczogtatok az
ajtaján, nem szól senki; ejnye! – gondoltam magamban – már hiába
jöttem, hanem azért mégis benyitottam a szobába, hát az én kedves
sógorom ott aludt <span class="pagenum"><a name="Page_466" id=
"Page_466">-466-</a></span> a kuczkóban. Én sem czerimónizáltam
sokat, hanem már – mondom – nem költöm fel azért a kis korpáért,
levettem a kamra kulcsát a szegről, kimértem magamnak a két véka
korpát, helyére tettem a kulcsot s megindultam visszafelé. De már
ám nem volt ott a lajtorja, hogy megyek le!? Kapom magam, kötelet
eresztek a korpából s úgy csúsztam lefelé, de még félig sem értem,
mikor elfogyott a korpa, mit csináljak? le nem lehet ugrani, mert
kitöröm a nyakam; én bizon csak azt tettem, hogy a kötelet felül
elszakítottam, alól pedig hozzátoldtam s így aztán leérkeztem a
földre.</p>
<p>– Jól van, fiam, – ismét mondja a pap – nagy a világ,
megeshetik.</p>
<p>Jó, jó, csak beszélj! gondoltam, majd megfoglak én mindjárt.</p>
<p>– Hát aztán – azt mondom – amint jövök hazafelé, már a temetőig
jöttem, meglátok ott egy csomó disznót s csak egy kis gyermek
őrzötte. Kérdem aztán tőle:</p>
<p>– Kié ez a sok disznó?</p>
<p>– Hát a tiszteletes uramé!</p>
<p>– Hát te, öcsém, kinek a fia vagy?</p>
<p>– Hát – azt mondja – a tiszteletes uramé.</p>
<p>– Hazudsz, akasztófáravaló, – azt mondja a pap – hiszen
feleségem sincs, nem hogy gyermekem volna.</p>
<p>– Hiszen épen azt akartam, édes tiszteletes uram. <span class=
"pagenum"><a name="Page_467" id="Page_467">-467-</a></span></p>
<p>Azzal elnyertem a nagy tál pénzt, felét édesapám uramnak adtam,
felét magamnak hagytam, vettem szép ruhát belőle, még ez a rossz
ködmön is abból való.</p>
<p class="center">(Ipolyi A. gyüjteményében 8. sz. Hajnal István
gyüjt. Békés.)</p>
<h3>102. Borsszem Jankó.</h3>
<p>Volt a világon egy szegény ember, annak volt két fia és egy
lánya. A szegény ember kiment szántani, az asszony pedig ennivalót
küldött egyik fiától neki; de mikor a fija az erdő mellett ment, a
veremből kiugrott egy farkas s a fiút lenyelte.</p>
<p>Másnap kiküldi a másikat; de az is hasonlóképen járt.</p>
<p>A harmadik nap – gondolván, hogy a fiúkat az apa künnfogta
dolgozni – a lányát küldte ki az étellel; de őt is lenyelte a
farkas.</p>
<p>A negyedik nap búslakodik az anya, hogy neki kell az ételt
kivinni, egyszer csak a tükör háta megül kiugrik Borsszem Jankó. Az
asszony néz, hogy mi az, amiért a tükör megrezdült? hát lát a ház
közepén egy kicsiny teremtést, aki azt mondja neki:</p>
<p>– Ne búslakodjál, jó anyám! tölts meg egy hordót galuskával,
majd elviszem én.</p>
<p>Mikor Borsszem Jankó a veremhez ért, a farkas a veremből
kiugrott, ő pedig egy lónyomba beugrott. A farkas néz, csodálkozik,
hogy ki gurította ezt a <span class="pagenum"><a name="Page_468"
id="Page_468">-468-</a></span> hordót ide? a verembe visszament,
Borsszem Jankó a hordót gurítgatja, a farkas ismét kiugrik, ő pedig
a kerékvágásba húzódik. Ezt többször ismételve megmenekült a farkas
körmétől s az ételt szerencsésen kivitte a szántóföldre.</p>
<p>Míg az apa evett, addig ő az ökör fülében ülve, nagy ostorával
hajtotta az ökröket s kiabálta:</p>
<p>– Hajsz Bimbó, cselő Lombár!</p>
<p>Mit egy arra kocsikázó úr meghallott, kérdezte az apát:</p>
<p>– Ki kiabál oly nagyon?</p>
<p>– A fiam.</p>
<p>– Hol van?</p>
<p>– Az ökör fülében.</p>
<p>– Hogy adja kend?</p>
<p>– Nem adhatom el, nekem is szükségem van reá; ki hajtja akkor az
ökröket?</p>
<p>– Fogadjék kend másikat, adok én annyi pénzt!</p>
<p>– Adjon el, édesapám, adjon el, édes apám!</p>
<p>Az úr megvette egy zacskó aranyért, kendőjébe kötötte; de
Borsszem Jankó kiesett; egy pásztor a kerékvágásban reá akart
vizelleni, megijedt és elszaladt, mikor kit sem látván, e szavakat
hallotta:</p>
<p>– Reám ne vizelljék kend!</p>
<p>Most Borsszem Jankó lett a nyáj ura. Az arra menő csordások
kicsinysége miatt nem látták, a nyájat el akarták hajtani; de ő
hirtelen kikapta az <span class="pagenum"><a name="Page_469" id=
"Page_469">-469-</a></span> egyik csordás kezéből az ostort s
elkergette őket, s a csorda is az övé lett.</p>
<p>A nyájat és a csordát eladta és a kapott pénzzel hazaballagott.
Útjában a magyarszőrű juhok juhászai tanakodtak: hogy a fehéret,
vagy a feketét vágják le? Borsszem Jankó felugrott a fekete hátára,
a többi közül kihajtotta:</p>
<p>– Ezt kell levágni! – kiabálta.</p>
<p>Mikor ettek, Borsszem Jankó elkapkodta előlök az ételt, jóformán
maga ette meg a paprikáshúst; de azért mégsem mertek ellene
véteni.</p>
<p>Ezután folytatta az útját tovább, egy farkast látott közeledni;
a pénzét lenyelte, a farkas pedig őt nyelte el. A farkas többször
kért hogy jőjjön ki; de ő addig nem akart belőle kijönni, míg őt
apja házába a kuczkóba nem viszi. A farkas megtette: az apát a
kuczkóból kiugrasztotta, Borsszem Jankót otthagyta, maga pedig
ellódult, Borsszem Jankó a pénzt kitojta.</p>
<p>Ezután elment apjával s többekkel szalonnát lopni; ő felment a
kéménybe s kiabált le:</p>
<p>– Melyiket adjam le? a vastagot, vagy a vékonyat?</p>
<p>Erre felébredtek, minthogy azonban a kéményben senkit sem
láttak, ismét lefeküdtek. Borsszem Jankó ismét kiabált, s miután a
kéményt szorgosabban vizsgálták, a háztetőre menekült s ott
megégett.</p>
<p class="center">(Ipolyi A. gyüjteményében 406. sz. Debreczeni
János gyüjt. Szeged.) <span class="pagenum"><a name="Page_470" id=
"Page_470">-470-</a></span></p>
<h3>103. A kis nyúl.</h3>
<p>Egyszer volt, honnan volt, még az Óperencziás-tengeren is túl
volt, volt egy kis nyúl. Ez a kis nyúl elment egyszer legelni a
mezőre s a pergőjét felakasztotta egy kis fára; de midőn visszament
érte, már akkor megnyőlt a fa olyan magasra, hogy nem érhette el.
Kérte tőle: adja vissza neki a pergőjét!</p>
<p>– Nem adom én, eleget adtam már!</p>
<p>Megharagszik a kis nyúl, elment a fejszéhez:</p>
<p>– Kérlek, fejsze, vágd ki a fát, nem akarja ideadni a kis
harangomat!</p>
<p>– Nem vágom én, eleget vágtam már!</p>
<p>Elmegy a kőhöz:</p>
<p>– Kérlek kő, verd ki a fejsze élét, fejsze nem akarja kivágni a
fát, fa nem akarja ideadni kis harangomat!</p>
<p>– Nem verem én, eleget vertem már!</p>
<p>Itt sem boldogulván, elment a vízhez:</p>
<p>– Kérlek te, víz! mosd el a követ, kő nem akarja kiverni fejsze
élét, fejsze nem akarja kivágni a fát, fa nem akarja ideadni kis
harangomat.</p>
<p>– Nem mosom én, eleget mostam már!</p>
<p>Még itt sem boldogulhatván, elment az ökörhöz:</p>
<p>– Kérlek te, ökör, idd ki a vizet! víz nem akarja elmosni követ,
kő nem akarja kiverni fejsze élét, fejsze nem akarja kivágni a fát,
fa nem akarja ideadni kis harangomat! <span class=
"pagenum"><a name="Page_471" id="Page_471">-471-</a></span></p>
<p>– Nem iszom én, eleget ittam már!</p>
<p>Elmegy a mészároshoz:</p>
<p>– Kérlek, mészáros, vágd le ökröt, ökör nem akarja kiinni vizet,
víz nem akarja elmosni követ, kő nem akarja kiverni fejsze élét,
fejsze nem akarja kivágni fát, fa nem akarja ideadni kis
harangomat!</p>
<p>– Nem vágom én, eleget vágtam már!</p>
<p>De már nagyon megharagudott s elmegy a bolhához:</p>
<p>– Bolha, te, csípd meg mészárost, mészáros nem akarja levágni
ökröt, ökör nem akarja kiinni vizet, víz nem akarja elmosni követ,
kő nem akarja kiverni fejsze élét, fejsze nem akarja kivágni fát,
fa nem akarja id’ adni kis harangomat!</p>
<p>A balha megcsípte a mészárost, mészáros levágta az ökröt, az
ökör megitta a vizet, víz elmosta a követ, a kő kiverte a fejsze
élét, fejsze levágta a fát, fa visszaadta a harangot s a kis nyúl
még most is harangoz vele, ha el nem hagyta.</p>
<p class="center">(Ipolyi A. gyüjteményében 24. sz. Bihari István
gyüjt.)</p>
<h3>104. Attila kardja.</h3>
<p>Attilát lelke, mint gátat szakasztott árvíz, ragadá
föltarthatatlanul előre. Előtte mi sem volt legyőzhetetlen, ő
feltevé magában, hogy neki az egész világot kell bírnia. Ebben a
nagyszerű tervében megerősíté őt egy véletlen esemény. Hajdan a
keleti nemzeteknél létezett egy különös szokás, ők tudnillik
beástak egy kardot a puszták közepébe úgy körülbelül <span class=
"pagenum"><a name="Page_472" id="Page_472">-472-</a></span> félig
és azt, mint a Hadak istenének jelképét imádták vala s azt
költötték felőle, hogy majd akinek a birtokába jut e kard, az egész
világot bírja. Sok ideig ott állott beásva a kard, végre az idő
lassanként porral csaknem betemeté, a fű benyőlte, helyét későbben
senki sem tudta, nem ismerte. Fentmaradt azonban a népeknél az a
hit, hogy akit az Isten e karddal megáld, az mint hódító, a világ
urává lesz.</p>
<p>Nemsokára Attila uralkodása kezdete után történt, hogy pásztora
ökreit őrízvén és terjedelmes pusztákon legeltetvén, észrevevé,
hogy egyik tinója lába felettekép vérzik. Odafutott tehát,
vizsgálta s nem tudta, mi lelte lábát. Eközben az az eszme ötlött
eszébe, hogy jó lesz, ha a véres nyomok után megy mindaddig, míg
végére nem ér.</p>
<p>Végre midőn már nyomokat nem látott volna, megállapodott és a fű
közt kezd keresni. Végre Hadúr, vagy mint deákul nevezik: Márs
kardjára akadt. A pásztor botjával azonnal hozzáfogott a
kaparáshoz; addig kapart, míg végre kikaparta a kardot és vele mint
nagyérdekű ajándékkal egyenesen urához futott. Attila a neki vitt
ajándékot kegyesen fogadta, annál inkább, mivel meg volt győződve,
hogy minden népen győzni fog. E pillanattól fogva magát a világ
urának képzelé, mintha őt eme különös szerencse által valamely
Isten maga hívott volna uralkodni e karddal a föld népei
fölött.</p>
<p class="center">(Ipolyi A. gyüjteményében 57. sz. Furdek F.
gyüjt. Debreczen.) <span class="pagenum"><a name="Page_473" id=
"Page_473">-473-</a></span></p>
<h3>105. Tatárjárás.</h3>
<p>Ma is élő éltes Ábrahám Fúrós János egyik elődje (szerinte
szépapja) családjával együtt a városban a tatárjárás miatt nem
tartózkodhatván, künn, a még akkor nem létezett szállások helyén
földalatti üregekben s a szalmakazalok kiásott töveiben vonták meg
magokat.</p>
<p>Egy alkalommal történt, hogy távolban egy lovast vevének észre
feléjök közeledni, azért csakhamar a baglya tövébe bujtak s az
elébök húzott szalma fedezete alatt, mely a baglya többi részével
egy irányban volt helyezve, nem vetettek észre.</p>
<p>A lovas odaérkezvén, katolikus magyar ember létére rimánkodott
kevés főtt ételért. Az elbujottak csak hallgattak s nem merték vele
tudatni hollétöket; de utóbb ki nem állhatván esengéseit, előjöttek
s főztek számára. Evés után lefeküdt, de pihenése kevés ideig
tartott; mert amazok hét közeledő lovast észrevevén, felkölték s
szokott helyökre húzódtak.</p>
<p>Midőn odaértek a pogányok, őt feladásra szólíták, de:</p>
<p>– Nem tartom – mondá ő – magamat meggyőzött vitéznek.</p>
<p>Miért is az akolba ment, hol lovát felkészítvén, szájába két
kétfelé álló hegyes tőrt tevén, kirohant és a szájából kikapott két
tőrrel az ajtónál őrtálló <span class="pagenum"><a name="Page_474"
id="Page_474">-474-</a></span> két pogányt egyszerre
körösztülszúrá; azután elnyargalt; midőn a megmaradt öt pogány
utána nyúlt, ő visszafordult, azokat egyenkint felkonczolá. Ekkor
előhívá az elbujtakat, tőlök még egyszer enni kérvén s a
legyilkoltak egyikétől pár aranyat elvevén, eltávozott.</p>
<p>Az otthagyottak pedig a leölt zsákmányteli pogányokat pénzeiktől
megfosztották, mely pénz még ma is alapjául tekintendő annak a
meglehetős birtoknak, mellyel e családból származó utódok
gazdálkodnak.</p>
<p class="center">(Ipolyi A. gyüjteményében 512. sz.)</p>
<h3>106. Toldi.</h3>
<h4>I.</h4>
<p>Gyermekkorában Budán a királynál a konyhában szolgált s mint
ilyennek egyszer azt mondja a szakácsné:</p>
<p>– Menj, hozz vizet a Dunából!</p>
<p>– Miben? – kérdé Toldi.</p>
<p>– A miben akarsz! – volt a felelet.</p>
<p>Toldi előfogott két háromakós hordót s azokban hozott vizet, mit
mindenki megcsodálván, erejének hírét Mátyás király fülébe vitték,
ki őt katonaszolgálatra alkalmazta ezután, hol csakhamar
főtisztségekre vergődött. <span class="pagenum"><a name="Page_475"
id="Page_475">-475-</a></span></p>
<h4>II.</h4>
<p>A király udvarában felette nagy számban levő olaszokra Toldi
különösen haragudott, minthogy ezektől a királyt gyakran tartogatni
látta.</p>
<p>Egykor vacsora alkalmával az olaszok hetvenkedései közt a király
igen félénknek mutatkozott, mit Toldi észrevevén, megnyomta a
király lábát s azzal bátorította, hogy mit se féljen, mert vele van
az ország ereje. E barátságos lábnyomás nem igen jóízűen esett a
királynak, mert még a vér is kifröccsent lábából.</p>
<h4>III.</h4>
<p>Más alkalommal Toldit az olasz katonák felingerelték, ekkor
mindegyik szűrujjába huszonötfontos követ tett s megrázkódásával a
körülötte állókat a földre terítette, ezért Toldit a királynál
bevádolták.</p>
<p>Minthogy a király nem felejtette el még a lábnyomást, hajlandó
volt Toldit megbüntetni. Éhhalálra kárhoztatván, szobába záratta;
az éhhaláltól azonban megmentette a szakácsné a kulcslukon beadott
kenyérfalatocskáival.</p>
<h4>IV.</h4>
<p>Történt, hogy ebben az időben szép Magyarországban egy török
vitéz nagyon hatalmaskodott s annyira ment szemtelenségével, hogy
néhány vele <span class="pagenum"><a name="Page_476" id=
"Page_476">-476-</a></span> megmérkőzni bátorkodó magyar vitéz
kivégzése után a templomban szent miseáldozat alkalmával az oltárra
ült és égő gyertyánál gyujtott pipájára. A királyt ez szerfelett
búsította, de tűrnie kellett: mivel nem volt Toldija, ki a törökkel
szembeszállott volna.</p>
<p>Szomorúságának okát sejtvén a szakácsné, elment Mátyás királyhoz
s kérte, hogy alázná meg magát, mondaná el búslakodásának okát
annál is inkább, mivel reményli, hogy segíthetni fog. Sokára, a
szakácsné szűntelen esedezésére kivallotta, hogy sajnálja Toldi
halálát.</p>
<p>A szakácsné bíztató szavára, hogy Toldi él, a király nagyon
megörült. Néhány emberével tüstént elment Toldi börtönébe, hol
Toldi nagy szomorúságban lesoványodva élt, csak csontból és bőrből
állott.</p>
<p>Toldit élve látván a király, így szólt:</p>
<p>– Toldi, lehetne-e, mint egykor?</p>
<p>– Lehetne idő mulva! – felelt Toldi.</p>
<p>Ezután felvirradt Toldira, jól tartották s három hét elteltével
kérdezé a király tőle:</p>
<p>– Lehetne-e már?</p>
<p>– Lehetne! – volt a felelet.</p>
<p>– Válassz tehát lovaim közül magadnak valót! – szólt Toldinak a
király s Toldi az istállóban levő lovakat farkuknál fogva a földre
terítgetvén, magának való alkalmas lovat nem talált; ezért tehát az
ő, szemétdombon élődő lovát keresték fel, mely Toldi <span class=
"pagenum"><a name="Page_477" id="Page_477">-477-</a></span>
felügyelése alatt néhány nap mulva visszanyerte erejét. Ekkor
bement a királyhoz s jelenté, hogy parancsolatjára készen áll. A
király nem szólt neki semmit, hanem másnap a templomba ment vele,
hol az oltáron büszkélkedő pogányt mutatá neki.</p>
<p>Toldi e látmánytól felbőszülve az oltárhoz rohant és a pogányt
úgy pofon törülte, hogy az oltárról lebukott.</p>
<p>– Jerünk ki e szent helyről, – mondá Toldi – odakint
végezhetünk!</p>
<p>Kijövet után megegyeztek, hogy a Dunán levő szigeten intézik el
dolgukat. Általérvén a szigetre, Toldi saját csolnakát a Duna
partjára visszalökte; mert állítása szerint egyikőjüknek ott kell
maradni. Most tanakodtak, mi módon kellene dolgukat legegyszerűbben
véghezvinni? Toldi szavára megegyeztek, hogy fegyvereiket
tovahagyva, előbb a török nyomja le Toldit a földbe amennnyire
bírja s ha onnan egyszeri megrázkódás után ki nem ugrik, a török
elhozhatja kardját s Toldit kivégezheti; de ha Toldi kiugrik, akkor
ő fogja a törököt lenyomni és ha a török egyszeri megrázkódás után,
ki nem bírna ugrani, akkor Toldi hozhatja el kardját s vághatja le
küzdő fele fejét.</p>
<p>Most egymással kezet fogtak, megbocsájtottak egymásnak.
Mindezeket elvégezvén, a török Toldi két vállára tevén kezét,
lenyomta czombig; de Toldi megrázkódva, egyszerre kiugrott. Most
Toldi fogott hozzá a nyomáshoz. Előszörre lenyomta: <span class=
"pagenum"><a name="Page_478" id="Page_478">-478-</a></span>
czombig, másodszorra: köldökéig, harmadszorra pedig egészen
nyakáig. Minthogy már ebben a nyomkodásban meghalt a török,
felvette Toldi kardját, levágta a török fejét, kardja hegyén diadal
jeléül vitte. Azután a török nyaka fölé fövenyt kapart, mellyel a
már úgy is eltemetett testét egészen befödte.</p>
<p>Mátyás király a kiváncsiságtól gyötörtetve, meg akará tudni,
vajjon a török császár sajnálja-e világhírű vitézét, álruhában
Törökországba ment, de Konstantinápolyban a kimúlt vitéz kísérőinek
egyike felismerte s elfogták s a szultán, mivel híre nélkül jött az
országába, mint kivégzendőt, a csonka toronyba rakatá.</p>
<p>A csonka toronyba való rakatás abból állott: hogy álltában
karját kinyujtva kő közé rakták s csak fejének hagytak ürességet,
melyben egy kevés ideig lélegzést vehetett. Egyet kért Mátyás
király a szultántól, mit meg is engedett neki, hogy jobb kezét
hagyják szabadon a feje fölött, ne rakják be a csonka tornyot
addig, míg az előtte levő kis üregben egy garasos gyertya el nem
ég.</p>
<p>Ezalatt az idő alatt elővevé Mátyás király kebeléből az ördöngős
kis könyvét, melyből miután egy darabig olvasott, három Ördög
készen állott segítségére.</p>
<p>Mikor az első kettő megérkezett, megkérdezte Mátyás királyt, mit
parancsol nekik? Mátyás király azt parancsolta, hogy Budára vigyék
s a csonka tornyot lefelé állítsák, mit, mikor a harmadik, a
<span class="pagenum"><a name="Page_479" id=
"Page_479">-479-</a></span> sánta Ördög megérkezett, meg is tettek,
a csonka tornyot lábával az égfelé állították s Mátyás királyt
Budára teremtették. Budára érkezve azt parancsolta Mátyás király a
sánta Ördögnek, hogy a szultánt és annak legkedvesebb feleségét
ágyba téve, hogy azok észre ne vegyék, hozza el Budára, az ő
mellékszobájába.</p>
<p>A parancs teljesítve lőn, másnap hajnalban fölébred a szultánné
s hallván a harangok zúgását, mindjárt észrevette, hogy Mátyás míve
volt az egész; főképen mikor a király reájok nyitotta az ajtót s
megvendégelte őket.</p>
<p>Másnap azután visszavitette őket Mátyás király s nem győztek
eleget csodálkozni Mátyás király csodamesterségén, még inkább ritka
becsületességén.</p>
<p class="center">(Ipolyi A. gyüjteményében 319. sz. Debreczeni
János gyüjt. Szeged.)</p>
<h3>107. Kampó táltos Szegeden.</h3>
<p>Az alacsony termetű, vastag lábszárú Kampó Temesvárott lakott,
Budára a királyhoz járt ebédre.</p>
<p>Elváláskor Mátyás király mindig süvegelte őt, miért is a
királyné kérdezé férjét, vajjon micsoda oknál fogva tartja oly nagy
tiszteletben e hitvány embert?</p>
<p>A király felelet helyett felszólítá Kampót, mutatná meg
emberségét a királyné előtt. <span class="pagenum"><a name=
"Page_480" id="Page_480">-480-</a></span></p>
<p>Másnap eljövén Kampó ebédre, a palotaajtó kinyitásakor felső
állkapczáját az ajtó felső részébe, alsó állkapczáját pedig a
küszöbbe akasztá s a királyi terembe tüzet okáda; a királyné rémüle
ében székébe hanyatlott, de csakhamar Kampó ölében termett.</p>
<p>Ugyanezen időben történt, hogy a törökök Szeged felső részébe
betörvén, azt pusztítani kezdték. Kampó az ezt hírül vivő
alsóbbrendű Táltostól csak azt kérdezé:</p>
<p>– Hol szöktek be?</p>
<p>S miután ezt megtudta, csakhamar útban termett szinte táltos
lovával és rettenetes kardjával.</p>
<p>Midőn Szőregnél (Szeged mellett levő falu) jött, a törökök már
rémülni kezdettek. Minthogy a Tiszán akkor még híd nem volt, az
elébe menő kompot pedig már nem győzte várni, azért, mikor ez a
Tisza közepére ért, az innenső partra ugratott, hol egy öreg
asszony által figyelmeztetett, hogyha a tetőtől talpig pánczélba
öltözött első török vitézt legyőzi, a többiekkel könnyen
elbánhatik.</p>
<p>Kampó megtalálván az öreg banya által mondott vitézt, – minthogy
másutt bele nem döfheté kardját – köldökön szúrá keresztül.
Legnagyobb vitézök elestével a törökök fehér zászlót tűztek föl; de
Kampó arra mit sem ügyelt, mert:</p>
<p>– Nem jöttem én – mondá ő – egy ember haláláért háborúba!</p>
<p>Azért mindaddig kaszabolá őket, míg ki nem fáradt. <span class=
"pagenum"><a name="Page_481" id="Page_481">-481-</a></span></p>
<p>Ekkor Kampó tűze kardja hegyére fehér kendőt, nem mintha ő
akarna kegyelmet kérni; hanem hogy kegyelmet akar adni az eddig
életben maradtaknak, mire a törökök éljent kiáltának.</p>
<p>Ezután átment Kampó a Tisza tulsó partjára (hol most Újszeged
van) pihenni; de alvásakor egy török katona fejét vevén, azt a
basának vitte, ki is őt ezen vitézhez nem illő tettéért
felmagasztaltatta. Ily halállal végezte éltét a jégtestű Kampó
Táltos.</p>
<p class="center">(Ipolyi A. gyüjteményében 290. sz. Debreczeni
János gyüjt. Szeged.)</p>
<h3>108. Mátyás király és a szökött huszár.</h3>
<p>Mátyás király idejében egy vitéz huszárt nagyon sanyargattak
ezredje tisztjei, úgyannyira, hogyha ma huszonötöt kapott, holnap
ötvenet húztak rá; egyetlen hibája volt csak, a részegség. Megúnta
már a verést, megszökött.</p>
<p>Amint éjszaka bujdosott, világosságot vett észre, tehát arra
irányozta lépteit. Végre elérte a házat, hol mécs világított, ott
talált egy asszonyt, kit mindjárt követelőleg felszólított, hogy
adjon neki enni.</p>
<p>– Lassabban, – kiált az asszony – itt van a pinczében tizenkét
fijam, majd megtanítják kendet emberségre! <span class=
"pagenum"><a name="Page_482" id="Page_482">-482-</a></span></p>
<p>A huszár elhallgatott és szépen kitudakozta az asszonytól a
fijai nevét s a pincze hollétét.</p>
<p>Mikor az asszony eltávozott, a huszár a pincze szűk nyilásához
állt kardjával s az asszony fijait nevenként kiszólítván, egyenként
kivégezte őket. Ezután bement a szobába és még hangosabban
követelte az ennivalót. Az asszony újra elkezdte fenyegetni, mire a
huszár azt felelte:</p>
<p>– Dejszen, jó helyen vannak már a fijaid!</p>
<p>Az asszony megtudván szerencsétlenségét, elhallgatott s a
szökött huszárnak enni adott.</p>
<p>Evés közben megérkezett egy vadász, ki elbeszélte, hogy Mátyás
királlyal vadászaton volt, de a csapattól eltévelyedett s úgy
jutott ide. A huszár is elmondta történetét s azután együtt
folytatták a vacsorát.</p>
<p>Evés után mindketten lementek a pinczébe, hol temérdek aranyat
és ezüstöt találtak; a huszár ezt mindjárt a királynak szánta, mire
a vadász megigérte, hogy kieszközli a királynál szabadságát és a
büntetés alól való fölmentését. Közakaratból a kincset fölrakták a
kocsira s elvitték Budára.</p>
<p>– Légy csak addig idekünn, míg én bemegyek a királyhoz és
elbeszélem esetedet! – szólt a vadász.</p>
<p>A huszár az ajtó előtt maradt, a vadász bement s egyszerű
vadászruháját levetvén, felöltötte a fényes királyi ruhát; mert ő
volt Mátyás király. Azután kimegy és a huszárt, ki nem ismerte fel
a fényes öltözetben, megdorgálta, hogy mit ácsorog itt az
<span class="pagenum"><a name="Page_483" id=
"Page_483">-483-</a></span> ajtó előtt. Most bement, fölvette a
vadászruhát s ebben jött ki biztatni a huszárt, hogy csak
várakozzék, mert a királlyal nem lehet oly hamar beszélni. Majd
ismét bement s királyi ruhában jött ki pirongatni a huszárt, hogy
mégis itt ólálkodik. A huszár megrestelte a dolgot, hazafelé
indult; de a vadászruhájú ember visszahívja s megmondja, hogy ő
Mátyás király. A huszár térdre esett előtte, a király azonban
fölemelvén, megbocsájtott neki s őt ezredének generálissává tette;
adott neki aranyos betűkkel írott kutyabőrt, hintót rendelt a
számára és sok szolgával ellátta.</p>
<p>A huszár ezután nagy pompával indult a falu felé, hol az ezredje
feküdt; a hintót és a szolgákat kívül hagyva a falu előtt és
közlegényruhában ment be.</p>
<p>– Dejszen, jobb lett volna neked odamaradni, mint visszajönni, –
mondták a társai – régen ki van már faragva számodra az
akasztófa!</p>
<p>Ő csak ment tovább, míg a tisztek el nem fogatták s le nem
húzatták.</p>
<p>Mikor már jól elverték s halálra ítélték, előrántotta a
kutyabőrt, mire a hetvenkedő tisztek hozzáfogtak bocsánatért
könyörögni, de ő mindenkit, aki vele méltatlanul bánt, a
legkeményebben megbüntetett.</p>
<p class="center">(Ipolyi A. gyüjteményében 698. sz. Debreczeni
János gyüjt. Parád.) <span class="pagenum"><a name="Page_484" id=
"Page_484">-484-</a></span></p>
<h3>109. A kakas és Mátyás király.</h3>
<p>Hol volt, hol nem volt, volt a világon egy szegény asszony,
kinek egy nagy kakasa volt, mely nagyon sokat evett s mit sem
használt neki; az asszony tehát elűzé a kakast.</p>
<p>Útjában előtalála egy farkast s kérdezé tőle:</p>
<p>– Hová mén?</p>
<p>A farkas mondá:</p>
<p>– Bujdosni.</p>
<p>Felele a kakas:</p>
<p>– Jer’ velem! – és egyszerre, mint a tubákot, felszippantá.</p>
<p>Tovább előtalálá a rókát, a folyóvizet, a méheket; ezekkel
szinte úgy bánt, felszippantá őket.</p>
<p>Elérvén Budára, felszállott a Mátyás király kapujára s
monda:</p>
<p>– Kukuríkú, Mátyás király, udvarolni jöttem!</p>
<p>A király felbosszankodott és parancsolá a szolgáknak levetetni a
kakast; de az csak ismét kukuríkula. Mátyás király a szilaj csikók
közé záratta, hogy rúgják agyon; de a kakas kiereszté a farkast,
mely mind megöldöste.</p>
<p>Mátyás látván a kárt, a kakasok közé záratta, de itt a rókát
bocsájtá ki, mely megölte őket.</p>
<p>Most Mátyás három napig fűtött kemenczébe dobta, itt a kakas a
folyót bocsájtotta ki, mely a tüzet eloltotta. <span class=
"pagenum"><a name="Page_485" id="Page_485">-485-</a></span></p>
<p>Végre Mátyás szörnyű nagy bugyogót húzott magára s a kakast
beletette; ekkor a kakas kieresztette a méheket. Mátyás király a
méhek csípését nem tűrhetvén, sok kincset ígért a kakasnak, ha
megszabadítja a méhektől. A kakas lecsipkedvén a méheket, a sok
kinccsel hazament, hol a gazdasszony nagy örömmel fogadta.</p>
<p>A gazdasszony a történteket látván, elveré a kakasát kincseket
hozni, mely egy gombot felszíván, mikor ki akarta adni,
megdöglött.</p>
<p class="center">(Ipolyi A. gyüjteményében 556. sz. Szluha Ágoston
gyüjt. Szeged.)</p>
<h3>110. A pénzt terítő kakas.</h3>
<p>Volt egyszer egy házaspár, a nőnek egy tyúkja, a férjnek egy
kakasa vala.</p>
<p>Az asszony mindennap evett rántottát, mert tyúkja mindennap tojt
egyet, a kakas ugyan szinte tojott, de a férj még sem ehetett
rántottát, az asszony pedig nem adott neki. Erre a férj jól
megverte kakasát, annyira, hogy lábát el is törte; a kakas
bánatában vándorolni ment. Előtalált először is egy rókát, amely
kérte, hogy vigye el őt.</p>
<p>– No, bujj belém! – mond a kakas s meglett.</p>
<p>Ugyanígy történt egy farkassal és egy magánosan folydogáló
folyóvízzel.</p>
<p>Este egy erdőbe, egy zsiványházba érkezett, <span class=
"pagenum"><a name="Page_486" id="Page_486">-486-</a></span> a kútra
ült fel. A farkas és a róka a gyomrában igen megéheztek.</p>
<p>– Vannak – úgymond – egy ólban ludak, másikban hízott sertések,
egyétek meg!</p>
<p>A farkas és a róka úgy tettek, azután ismét belementek a kakas
hasába, a folyóvízből jót ittak.</p>
<p>A zsiványok éjszakára hazajöttek, keresik a ludakat és
sertéseket, de sehol sem találják; legalább a kakast akarnák
megenni s befűtvén jól a kemenczét, beleteszik; ekkor a folyóvíz
kiömlik a kakas hasából s eloltja a tüzet, a róka és farkas pedig
szinte kijönnek s a zsiványokat elkergetik. Ezek mindent igérnek a
kakasnak, csak ne bántsa őket.</p>
<p>A kakas három zsák pénzt kívánt s miután utolérte, egyet a
rókára, másikat a farkasra tett, a harmadikat ő vitte s így mentek
vissza a régi gazdához.</p>
<p>A kakas felállván a kapufélfára, nagy haraggal kiáltotta:</p>
<p>– Gazda, nyisd kapudat, terítsd ki ponyváidat!</p>
<p>A gazda kinyitá kapuját s három ponyvát terített ki s a kakas
mindegyik ponyvára egy-egy zsák pénzt terített el.</p>
<p>A nő megirigylé férje szerencséjét, tyúkja lábát szinte
eltörvén, vándorolni küldé. Ez elment és messze földeken minden
szemetet felkeresett és kapart; végre talált egy fél krajczárt, ezt
szájába <span class="pagenum"><a name="Page_487" id=
"Page_487">-487-</a></span> vevén, nagy fittyel felszállt
gazdasszonya kapujára, kiáltván:</p>
<p>– Gazdasszony, nyisd kapudat, terítsd ponyváidat!</p>
<p>A gazdasszony majd összetörte magát, úgy szaladt, a tyúk pedig
egész ünnepélyességgel letette a ponyvák egyikére a szeméten talált
fél krajczárt.</p>
<p>A gazdasszony erre úgy megharagudott, hogy azonnal agyonütötte
és megfőzte tyúkját, mely lakomára férjét is meghíván, a két
házastárs összebékült.</p>
<p class="center">(Ipolyi A. gyüjteményében 88. sz. de 87. szám
alatt van idézve. Pajor István gyüjt. Kis-Csalomja.)</p>
<h3>111. Ilvay.</h3>
<p>Ilvay hetvenéves, rettenthetetlen, barsvármegyei vén kurucz
volt, amint róla most is a barsi köznemességnél szóhagyományilag
neve emlékezetes. Keresztül megy egyszer Néveren, befordul lovastul
egy gazdához, belül az udvaron sövényéhez köti a lovat.</p>
<p>Nyári idő lévén, meleg volt, megszomjazott és kért egy kecseg
aludttejet, mely kívánságának megfelelt a gazda s csak úgy
frissében leül az udvaron egy fatörzsre és egész kényelemmel
kanalazza az aludttejet, szinte az őszbeborult nagy szakállának is
kijutott az aludttejből. Egyszer arra vágtatott hat vasasnémet; oda
se néz, – bár figyelmezteti a <span class="pagenum"><a name=
"Page_488" id="Page_488">-488-</a></span> gazda – csak kanalazza
tovább az aludttejet, szinte csorgott a szakállán. Elfogyasztván az
aludttejet, rápattant a lovára, nekiindult a németnek: űzőbe vette
őket, Kerestényék-féle országúton utoléri s mind a hatot
irgalmatlanul levágja, befordul a faluba, jelenti, hogy takarítsák
el őket.</p>
<p class="center">(Ipolyi gyüjteményében 327. sz.)</p>
<h3>112. Nagylépő.</h3>
<p>Volt a világon egy ember, aki olyan volt, hogy egy lépéssel
tizenkét mérföldre ellépett.</p>
<p>Egyszer bement egy királyhoz szolgálatot keresni.</p>
<p>– Van énnekem a világ végén egy testvérem, menj el hozzá, nézd
meg, él-e még? Hogyha él, hozd el ide a házamhoz. Kapsz egy nagy
várost, amelyik kell a birodalmamból, választhatsz, meg egy kád
aranyat adok.</p>
<p>Elment a Nagylépő, aki tizenkét mérföldre lépett egy lépéssel,
három lépéssel odaért, hárommal pedig vissza, két óra alatt
megjárta; hazavitte volna azt az urat is, de épen azon a héten halt
meg.</p>
<p>A király, mikor meghallotta, hogy a testvére meghalt, elbúsulta
magát, bánatjában ő is meghalt; nem maradt sem fija, sem semmi
rokona, a királyság a Nagylépőre maradt. A Nagylépő azonban annyira
elpusztult, hogy utoljára szegénységre jutott; <span class=
"pagenum"><a name="Page_489" id="Page_489">-489-</a></span> minden
városát, országát eladta. Nagylépő is nekibúsulta magát; azon
gondolkozott, hogy megöli magát; de akkor ki temeti el? Nem ölte
meg magát, hanem nagy tüzet rakott, azt meggyujtotta, annak a
közepébe ment, hogy ne kelljen eltemetni, ott majd porrá ég.</p>
<p class="center">(Ipolyi A. gyüjteményében 503. sz.)</p>
<h3>113. Délibáb, a Puszta leánya.</h3>
<p>Az öreg Pusztának két gyermeke volt: a Tenger és a Délibáb.</p>
<p>A Tenger nagyravágyó volt és egészen elnyomta a Délibábot, a
Szél azonban szerelmes volt a Délibábba és azért elkergette a
Tengert, így maradt csak neki egy lánya: a Délibáb, ki azonban a
Szelet nem szerette, hanem a Napot; ezért emelkedik a Naphoz és ha
a Szél fuvalni kezd, habozik; míg ha nagyot fuj, elszalad előle s
valahányszor a Nap süt az ős Pusztára, mindenkor emelkedik hozzá
kedvese, csak mikor lenyugszik, ereszkedik le ő is a Puszta
kebelére.</p>
<p class="center">(Ipolyi A. gyüjteményében 615. sz. Békés.)</p>
<h3>114. Délibáb.</h3>
<p>Ezredévek előtt ott, hol a Tisza kanyarog, megvolt már az
alföldi Puszta, csakhogy Tenger zúgott rajta végig. <span class=
"pagenum"><a name="Page_490" id="Page_490">-490-</a></span></p>
<p>A Tenger ugyanis a szelíd ősz Pusztának szeszélyes, tomboló és
kínzó ifiú felesége volt, ki végre – miután az öreg Pusztának
keblét össze-vissza tépte, partok lánczaiban emészteni önmagát
megúnván – harczot üzent a Hegyeknek, felült a Viharra, mint harczi
paripára, hullámból öltött fényes pánczélt.</p>
<p>Pallosként villámot ragadott jobbjába, zászló helyett egy sötét
felleget baljába s ekként fegyverezve keresztültört a Hegyeken s
elhagyta a Pusztát.</p>
<p>Midőn a Puszta ájultából, melyet nejének szilaj hánykódása
idézett elő, felébredett, örömmel szemlélte, hogy neje elment; de
még nagyobb volt öröme, látván, hogy közös gyermeköket, a Délibábot
– kit szelíd, szép viseletéért anyja, a Tenger sohasem szeretett –
otthagyta.</p>
<p>Aranyhajú Délibábba szerelmes volt a Nap, mert körútjában
szebbet mit sem lelt soha; de Tenger asszony vad élete korlátot
vetett Nap úrfi szenvedélyének s míg a Tenger ott volt, a Nap
közeledni nem mert, most azonban megvallotta szerelmét. A lányka is
viszontszerette a Napot, azonban észrevevén ezt a Felleg, ki szinte
imádta a Délibábot, legsötétebb mezébe öltözve, harczot üzent a
ragyogó Napnak.</p>
<p>Küzdöttek sokáig, végre a Nap átszúrta a Felleget s lekacsintott
a reszkető arára. Felleg ekkor, hogy tönkretegye a szerelem
tárgyát, áradásként pusztítva rohant a Földnek; a Nap azonban
Szivárványból csinált hidat s ezen ölelte fel magához Délibábot,
<span class="pagenum"><a name="Page_491" id=
"Page_491">-491-</a></span> megmentvén a veszélytől; midőn pedig a
Felleg elpusztult, visszatért kedvesét a smaragd és
rubintgyémántokból vert hídon s atyjának, az ősz Pusztának a
keblére fektette.</p>
<p>Ide járt le gyakran imádni aráját s aranyhajú Délibábnak keble
hullámzik kedvese csókjai után.</p>
<p>Akadt a Délibábnak, úgy mint a Napnak, több csábítója: a Napot
szerette a Harmat, a Virág, a Kikelet; a Délibábot a Lég és az esti
Szellő, de ők hívek maradtak.</p>
<p>Az esti Szellő megvallá szerelmét s utána indult a hölgynek, ez
azonban tündérszárnyain elrepül előle és csak akkor áll meg forró
keblén pihenendő, midőn a Nap fényesen megjelen s a Szellő
ijedtében a bokrokba vonul.</p>
<p class="center">(Ipolyi A. gyüjteményében 615. sz. Lajos testvére
gyüjt. Gyula.)</p>
<h3>115. A Veres-tenger.</h3>
<p>Egy hatalmas királynak volt eleven kardja.</p>
<p>Egykor az ellenség körülvette s le akará ölni. A király szóla
kardjához:</p>
<p>– Kedves kardom, ládd, mily nagy vészben forgok, öld le e sok
ellent!</p>
<p>S az eleven kard kiugrott és leöldösé az ellent.</p>
<p>Egykor a király beteg lett, irigyei a kardot a tengerbe dobták;
a kard a tenger fenekén magát megsértvén, vére mind kifolyt s az
egész tenger veres lett, innen a neve most is Veres-tenger.</p>
<p class="center">(Ipolyi A. gyüjteményében 733. sz. Wéber Károly
gyüjt. Szeged.) <span class="pagenum"><a name="Page_492" id=
"Page_492">-492-</a></span></p>
<h3>116. A tengerszem.</h3>
<p>Árva vármegyében, Babagura hegyén van a tengerrel összekötött
mély kút, melyet Tengeri szemnek neveznek.</p>
<p>Ebből a kútból ládát vetettek ki, melyet vihar alkalmával a
tengerbe temettek.</p>
<p>Ugyanis egy gazdag kereskedő a tengeren hajózván, nagy szélvész
támadt, minek következtében hajótörés fenyegette a kereskedőt, ki,
hogy e helyzetéből megszabadulhasson, minden árúczikkét a tengerbe
hányatta, a többi közt ezüstedényekkel telerakott ládát is, melyet
a kútban bizonyos juhpásztor megtalált s egy vagyonos úrnak
eladott.</p>
<p>Történetből a kereskedő egyszer arra járt, amerre a mély kút
volt és épen ahhoz az úrhoz szállott be, kinél az edényei
voltak.</p>
<p>– Vacsorálás közben reáismert edényeire, neve is fel volt rájok
jegyezve, kérdezte, hogyan jöhettek ezek az edények a vagyonos
úrnak a birtokába, mikor ő azokat ide roppant távolságra eső
tengerbe dobta be?!</p>
<p>Elmondták azután neki a történetet s visszaadták a ládát az
ezüsttel együtt. Eszerint azon a forráson le lehetne menni a
tengerbe, ha az ember meg nem fulladna a vízben.</p>
<p class="center">(Ipolyi A. gyüjteményében 43. sz) <span class=
"pagenum"><a name="Page_493" id="Page_493">-493-</a></span></p>
<h3>117. Kunos-tó dombjai eredete.</h3>
<p>Horgos mellett van a Kunos-tó, mely mellett levő dombok a monda
szerint onnan veszik eredetöket, hogy ősapáink, a húnok arra
menvén, kinccsel rakott szekereik feldőltek, a kincset a föld
beborította s őseink közül is sokan otthaltak; így ezekből lettek a
dombok.</p>
<p class="center">(Ipolyi A gyüjteményében 736. sz. Wéber Károly
gyüjt. Szeged.)</p>
<h3>118. Diószeg eredete.</h3>
<p>Mikor a kegyetlen kutyafejű tatárok Nagy-Magyarországot
feldúlták s az embereket, mint barmokat, rabszíjra fűzve idegen
tartományokba hurczolták, akkor ülték meg Diószeget némely menekült
magyarok.</p>
<p>Nevezetesen a mai Diószeg határában, igen szép helyen, a mai
egyedi pusztán volt egy Egyed nevű falú, melyet a kutyafejű tatárok
leégettek, földig lerontottak. Akik a kutyafejű tatárok elől
megmenekedtek, a hegy alatt levő rétben vonták meg magukat, hova a
tatárok a feneketlen lápok miatt nem mertek menni. A rétnek
közepette nagy helyen volt egy szép úcczaforma zug diófákkal
beültetve és ezt a zugot hívták már tatárjárás előtt is
Diós-Zugnak, a tőle nem messzire levő várat Diós-zugi várnak.
<span class="pagenum"><a name="Page_494" id=
"Page_494">-494-</a></span></p>
<p>Mikor a tatárok kihúzódtak az országból, az egyediek előbb
lakott helyükre visszamenni nem akartak, hanem Diós-Zug nevű
falujokban maradtak, melyből későbben Diószeg lett.</p>
<p class="center">(Ipolyi A. gyüjteményében 588. sz. Bartha József
gyüjt.)</p>
<h3>119. A székelyhídi templom keletkezése.</h3>
<p>Hajdan Diószeg és Székelyhid tájékán volt egy ragadozómadár, –
úgy gondolják, sólyom – melyet a köznép igen nagy és ragadozó
tulajdonságáért griffnek nevezett el.</p>
<p>Ez a griffmadár ezen a tájékon nagy félelmet gerjesztett;
mondják, hogy a juhnyájakat, csordákat is megtámadta és a barmokat
megöldöste, sőt a gyermekeket is elvitte. Igyekeztek is ezt a
veszedelmes madarat elveszteni, de minden fáradság haszontalan
volt.</p>
<p>Lakott ebben az időben a diószegi várban egy Zólyomi nevű úr, ki
hihetőleg Dávid volt a reformáczió után; ez a Zólyomi feltette
magában, hogy e kegyetlen ragadozómadarat minden áron elveszti és
ha szándéka sikerül, Istennek templomot fog építeni reformált hívei
számára, még pedig azon a helyen, a hol a griff elesik.</p>
<p>Zólyomi tehát felhasználta idejét a madár elvesztésére.</p>
<p>Történt egyszer, hogy vadászás közben meglátja a griffet, nyílat
bocsájtott a ragadozóra, melyet <span class="pagenum"><a name=
"Page_495" id="Page_495">-495-</a></span> messzire nem vihetett,
leesett a rét közepén Székelyhíd alatt. Ide, a rét közepére
építette Zólyomi azt a templomot, mely még ma is fentáll az
alsóvároson.</p>
<p>Nagy üggyel-bajjal lehetett a rétet lakhatóvá tenni, de mikor
lakhatóvá vált, népes lett az új templom környéke.</p>
<p>A templomban látható ma is a nagy Zólyomi emléke kőből
kifaragva, rozsdás kardja a bokorba belevésve; kívül pedig a
templom falán látható a griff nyílllal keresztül szúrva. A nagy
Zólyomit ma is hálával emlegeti Székelyhid népe, hogy
megszabadította a határt a grifftől.</p>
<p class="center">(Ipolyi A. gyüjteményében 588. sz. Bartha József
gyüjt.)</p>
<h3>120. A dubricsoni oltár keletkezése.</h3>
<p>A Tündérvárban hatalmas Tündér lakott, a vár térsége előtt pedig
minden héten vásár volt s ezért, amiért megengedte a Tündér a
vásártartást, egy szép szűz leányt kellett neki adni.</p>
<p>A Tündér a leánnyal egy hétig mulatta magát, azután a vár
ablakán a vár alatt levő mély vízbe lökte. Ezt az adót a nép több
évig teljesítette, míg végre tündéres erővel bíró leányt adtak
számára, ki mikor észrevette, hogy a Tündér őt is a mélységbe
kívánja lökni, arra kérte, csak kegyelmezzen meg neki, a következő
éjszaka, míg a kakas megszólal, a helységben kilencz templomot
kilencz oltárral fog elkészíttetni. <span class="pagenum"><a name=
"Page_496" id="Page_496">-496-</a></span></p>
<p>Ez alatt a feltétel alatt a Tündér megengedett neki és kilencz
templomot és nyolcz oltárt el is készített, de mikor Dubricson
helységében a kilenczedik oltár félig levő készületben volt, a
kakas megszólalt és az oltár félben maradt, mely mai napig is úgy
van.</p>
<p>Noha a kilenczedik oltár félben maradt, a Tündér a leánynak
megkegyelmezett s maga is a Tündérvárból elköltözött.</p>
<p class="center">(Ipolyi A. gyüjteményében 319. sz. Sulyok József
gyüjt. Élesd.)</p>
<h3>121. A Deákhalom eredete.</h3>
<p>A nagy Hortobágy síkján menve Debreczentől Tisza-Szent-Imre
felé, balra, Nádudvar irányában van egy nagy halom, az úgynevezett
<i>Deákhalom</i>.</p>
<p>Nevét a kuruczvilágban kapta.</p>
<p>Ekkor történt, hogy egy deák útazott keresztül a pusztán, nagy
tajtékpipájából bodor füstöket eresztgetve. Egyszer csak a halom
megöl egy kurucz ugrik ki s megragadja a deák pipáját; ámde a deák
sem volt rest, jó vastag, hajlós meggyfaszárával elkezdi kurucz ő
kegyelmét döngetni, úgyannyira, hogy a kurucz sem vette tréfára a
dolgot, nekiiramodott s szaladt; a deák mindenütt a nyomában járt s
egyszer azon vette észre magát, hogy a kurucztáborban van.</p>
<p>Itt körülfogták a kuruczok és a vezér elé vitték. A vezér
megértvén a dolgot, vissza parancsolá adni <span class=
"pagenum"><a name="Page_497" id="Page_497">-497-</a></span> a pipát
s a bátorságáért megtetszett deákot megvendégelé. Ez a halom, hol a
deák volt, mikor a kurucczal bajlódott, ma is <i>Deákhalom</i>
néven ismeretes.</p>
<p class="center">(Ipolyi A. gyüjteményében 583. sz. Lévai Lajos
gyüjt. Felső-Bánya.)</p>
<h3>122. A Feketeember gödre.</h3>
<p>Békés északi részén, ott, hol Doboz fekszik, van a régi sáncz,
melyet a nép Sámson várának nevez, e váron túl van a Feketeember
gödre.</p>
<p>E gödörből estve, mikor a nap lement, tisztafekete ember járt ki
az erdőre, ki senkinek sem vétett soha s mikor a hajnal hasadni
kezdett, ismét visszabujt a gödörbe.</p>
<p>Ebben az időben a gyulai várban volt egy basa, aki e vidékre
gyakran kijárt vadászni; egyszer azonban a Fekete-Körösön hajóra
ült s a révésszel, öreg magyar emberrel összeveszett. Már Sámson
vára és a Feketeember gödre mellett mentek, mégis csak veszekedtek.
Erre az öreg az evedzővel kiütötte a basát a hajóból s
megfojtotta.</p>
<p>Ezóta a Feketeember nem látogatott ki a gödörből.</p>
<p>Néhány száz lépésnyire a gödörtől az erdőben van egy kis tisztás
hely közepén egy odvas fa töve; mikor még a fa állott, itt pihent
az elfáradt basa.</p>
<p>A fát azóta kivágták, de a fa környékét Basafája környékének
mondják ma is a doboziak.</p>
<p class="center">(Ipolyi A. gyüjteményében 585. sz. Győrffy Károly
gyüjt.) <span class="pagenum"><a name="Page_498" id=
"Page_498">-498-</a></span></p>
<h3>123. A Szegénység.</h3>
<p>Élt egykor egy igen szegény család, semmire sem bírt vergődni,
hanem mindig szegényebb és szegényebb lett.</p>
<p>Volt azonban e családnak igen gazdag rokona, ki látván a család
szegénységét, megszánta, magához vette őket; de alig telepedett meg
e szegény család gazdag rokonánál, azonnal az is kezdett
szegényedni, úgy, hogy kénytelen volt a gazdag rokonait magától
elbocsájtani s nyomorúságban hagyni őket. Visszatértek tehát
nyomorult viskójukba és ott tengődtek.</p>
<p>Alig hogy eljöttek rokonuktól, rokonuk ismét gazdagodni kezdett
s oly gazdag lett, hogy nemsokára ismét visszafogadta a szegény
családot. Mielőtt a szegény család elindult, így szólt a szegény
ember fiához:</p>
<p>– Rakjuk be, fiam, az ablakokat, hogy a <i>Szegénység</i> ki ne
jöhessen.</p>
<p>Úgy is tettek, berakták az ablakokat, útnak indultak
rokonukhoz.</p>
<p>Mikor már jó messzire értek, akkor jutott az eszükbe, hogy a kis
korsó otthon maradt.</p>
<p>– Eredj fiam haza, hozd el a kis korsót, – mondta az apa fijának
– de aztán megint becsináld az ablakot! <span class=
"pagenum"><a name="Page_499" id="Page_499">-499-</a></span></p>
<p>Visszament a fiú s amint egy lukat csinált az ablakon, melyen
beférhetett, bebujt, látott a kuczkóban egy ősz öreg embert, a ki
épen a bocskorát fűzte.</p>
<p>– Hová készül kend? – szólítá meg a fiú.</p>
<p>– Elmegyek veletek.</p>
<p>– Hát ki kend?</p>
<p>– Én a Szegénység vagyok.</p>
<p>– Dejszen, ha kend a Szegénység, itt marad kend!</p>
<p>S fölkapván a fiú a kis korsót, kiugrott a lukon és sebesen
becsinálta.</p>
<p>Már beérte a többieket a korsóval, mikor az apja kérdezte, hogy
becsinálta-e jól az ablakot?</p>
<p>– Be ám, tudom, ki nem jön a Szegénység, pedig már épen
kászalódott!</p>
<p>– De itt vagyok ám! – szólalt ki a Szegénység a korsóból és én
is veletek megyek.</p>
<p>– No, már látom, – szól az apjuk – hogy akárhova megyünk, nem
marad el tőlünk a Szegénység; és így inkább menjünk haza, ne vigyük
a más nyakára is.</p>
<p>Visszamentek és a viskóban húzódtak meg a Szegénységgel, de mert
a gazdag rokonukhoz is elvitték azelőtt a Szegénységet, a
gazdagokat is meglátogatja néha a Szegénység, de ezúta rendesen
viskóban lakik.</p>
<p class="center">(Ipolyi A. gyüjteményében 489. sz. Strósz Ernő
gyüjt. Szeged.) <span class="pagenum"><a name="Page_500" id=
"Page_500">-500-</a></span></p>
<h3>124. Az ecsedi Sárkány.</h3>
<p>Századokkal ezelőtt volt az ecsedi lápban egy Sárkány. Ez a
Sárkány a vidék barmaiból becsületesen kiszedte a dézsmát s iszonyú
ordításával megrengette a tért. Híre messzire elhatott az
országban, sokan mentek megszabadítani e vidéket e szörnytől, de
végre is a Sárkány maradt az úr, pedig véres tusákat vívtak.</p>
<p>Végre jött egy vitéz, a Károlyi nemzetségnek egyike, ki dühös
csatába ereszkedett vele. Vitéz kardja csak úgy szikrázott a
Sárkány pikkelyein. Dühös küzdelem után végignyúlt a kígyó a
fövényen s csak mérges nyelvét öltögeté ellenfele felé, az pedig
ártalmatlanná tevén, fogait kivette s vállára emelve húzta maga
után a kastélyba.</p>
<p>A hely, hol a küzdelem történt s hol későbben falu emelkedett,
<i>Mérk</i> nevet kapott, mivel ott mérkőzött meg a vitéz a
Sárkánnyal.</p>
<p>Hogy vitte a vállán s kifáradt, letette a kígyót s kissé
megpihent; majd tovább indulva, vállára vevé, hol ez történt s hol
idővel helység lett, <i>Vállaj</i> nevet nyert.</p>
<p>Igy haladt tovább szörnyű terhével, mely vadul forgatta reá
szemét s addig rángatódzott, míg kiszabadítá és csalános gazban
vonta meg magát, de onnan is kivonszolta a semmitől nem rettegő
<span class="pagenum"><a name="Page_501" id=
"Page_501">-501-</a></span> vitéz; itt is helység lett későbben s
<i>Csanálos</i> nevet kapott.</p>
<p>Hogy többé ne legyen baja a Sárkánnyal, jónak látta, mikor
megpihent, szemefényét kiásni, ezen a helyen is község támadt s a
neve <i>Fény</i> lett. Végre sok fáradság után bevitte a
kastélyba.</p>
<p class="center">(Ipolyi A. gyüjteményében 582. sz. Lévai Lajos
gyüjt. Felső-Bánya.)</p>
<h3>125. Az elkárhozott lelkek.</h3>
<p>Hol volt, hol nem volt, volt a világon egy fiatal király, ki
midőn vadászott az erdőben, egy szarvasra bukkant; a szarvast űzve,
házra talált. Itt egy ideig hallgatódzott, azután benyitván, egy
földalatt levő üregbe jutott, ahonnét nézte, miként kínozzák az
Ördögök az ottlévő lelkeket.</p>
<p>Midőn az Ördögök meglátták, nekimentek, mondván:</p>
<p>– Isten segíts meg!</p>
<p>Ekkor az Ördögök arra kérték, hogy haza menve, senkinek föl ne
fedezze a pokol hollétét.</p>
<p>– Jó, – felelt a király – ha egy zsák aranyat adtok, meg
hazavisztek, akkor megteszem.</p>
<p>Ekkor egy Ördög a királyt egy zsák arannyal a hátára vette s
hazavitte.</p>
<p>Midőn a király háza előtt voltak, a király agarai elébe
futottak. <span class="pagenum"><a name="Page_502" id=
"Page_502">-502-</a></span></p>
<p>– Mik ezek? – kérdé az Ördög.</p>
<p>– Ezek az én Ördögfogó agaraim! – mondá a király, mire az Ördög
ijedten hajítá le válláról a királyt és a zsákot, azután futott,
míg a pokolba nem ért s ott elbeszélte, hogy vannak a földön
Ördögfogó agarak; ezóta az Ördögök a papokat s egyéb Isten szolgáit
<i>Ördögfogó</i> agaraknak nevezik.</p>
<p class="center">(Ipolyi A. gyüjteményében 459. sz. Wéber Károly
gyüjt. Szeged.)</p>
<h3>126. Ördög a majom képében.</h3>
<p>Pozsonyban a Rózsa-ucczában még most is látható egy emeletes
ház, melyen a Szűz Mária egy márványlapon le van véve.</p>
<p>Erről azt a mondát beszélik, hogy mintegy száz év előtt egy úr
lakott a fent említett házban, ennek majominasa volt, mely igen jó
és ügyes szolgálatokat tett urának: megterített, megágyazott, mikor
az ura hazajött, ajtót nyitott neki.</p>
<p>Egyszer az úr papot hívott ebédre, kinek feldicsérte inasát, de
az inas nem mutatkozott ezúttal szolgálattételre, mi feltűnt mind a
kettőjüknek: fölsiettek a szobába, de mily nagy volt az úrnak a
csodálkozása, mikor inasa nem nyitott ajtót. Bemenvén, sehol sem
találták a majmot, elmentek a hálószobába, ott az ágy alatt egy
szegletben lelték meg összezsugorodva. <span class=
"pagenum"><a name="Page_503" id="Page_503">-503-</a></span></p>
<p>A pap elkezdte Isten nevében kihívni, ekkor kijött; majd azt
kérdezte a pap: mi az oka, hogy ennél az úrnál szolgál?</p>
<p>– Én – úgymond – Ördög vagyok és minekutána ez az úr szörnyű
istentelen ember, mert sohasem imádkozik, csak azt írja egy lapra:
Dicsértessék az Úr-Isten! én csak azt várom, hogy egyszer ezt
kihagyja és hatalmamba essék!</p>
<p>Erre a pap megáldotta, szentelt vízzel megszentelte a házat, az
Ördög pedig kirepült, de nem az ablakon, sem az ajtón, hanem a
falon ütött ki egy lyukat, melyet senki sem volt képes becsinálni,
csak a Boldogságos szűz képe takarja be jelenleg.</p>
<p class="center">(Ipolyi A. gyüjteményében 131. sz. gyüjt.)</p>
<h3>127. Mióta nem látni a Halált ember képében?</h3>
<p>Egyszer egy fiú utazni akart, megkérte apját, hogy engedje meg
neki a ménesből egy lovat választani, amelyen Tündérszép Ilonát
felkeresse; az apja megengedte és a fiú nemhogy szép lovat keresett
volna, a legrühesebbet választotta, ez a ló Táltos volt.</p>
<p>Táltos lován, mint a szél, elérte Tündérszép Ilona várát; de egy
víz választá el a vártól, melyen nem birt keresztülmenni; hanem a
lova mégis segített rajta, mint Táltos, csolnakká vált, a fiú
beleült s elment Tündérszép Ilonához. <span class=
"pagenum"><a name="Page_504" id="Page_504">-504-</a></span></p>
<p>Itt már két évig mulatott, mikor meggondolta magát, hogy
hazamegy; a lova ismét csolnakká vált s mikor a vizen átment, ismét
ló lett.</p>
<p>Mikor hazaért, csodálkozva bámulta, hogy szülőhelye el van
veszve, csak a templom ép még, hova bement, de ahol csupa koporsót
látott s egy csontvázembert, akinek az egyik lába sárga, a másik
veres volt, a többi teste zöldbe s veresbe játszó, ez az ember volt
a Halál, ki őt űzőbe vette.</p>
<p>A fiú Tündérszép Ilonához szaladt, de mikor a vízhez ért s lova
csolnakká vált, a Halál fél lábát betette a csolnakba, fele a
parton maradt s így a vízbe fult.</p>
<p>Innen van, hogy a Halált jelenleg nem látjuk ember képében
hozzánk jönni.</p>
<p class="center">(Ipolyi A. gyüjteményében 567. sz. Szuló Ernő
gyüjt. Szeged.)</p>
<h3>128. Mióta honos a nyomor a nép között?</h3>
<p>Iszkonyai-pusztán, Födém és Palást között, templomromok alatti
tóban szokta volt hajdan egy Tündér aranyhaját fésülni.</p>
<p>Elhullott szálai a nép boldogsága volt; míg egy fösvény megleste
a mosdót és egész aranyhaját elvágá.</p>
<p>Ezóta a Tündér meg nem jelenik és a nép között a nyomor
honos.</p>
<p class="center">(Ipolyi A. gyüjteményében 57. sz., de idézve a
71. sz. alatt van. Hont vármegye.)</p>
<hr class="chap" />
<p><span class="pagenum"><a name="Page_505" id=
"Page_505">-505-</a></span></p>
<h2>JEGYZETEK.</h2>
<p class="center">(A a többször idézett műveket az itt dűlt
betűkkel szedett nevekkel, vagy czimekkel jelelem.)</p>
<p><i>Arany</i> László: Eredeti népmesék. Pest, 1862. (Az 1901-ki
kiadása állott rendelkezésemre.)</p>
<p><i>Benfey</i>, Theodor: Pantschatantra. Leipzig, 1859.</p>
<p><i>Buch</i>, Max: Die Wotjäken. Stuttgart. 1882.</p>
<p><i>Dähnhardt</i>, Oskar: Natursagen. Leipzig u. Berlin,
1907.</p>
<p><i>Erdélyi</i> János: Népdalok és mondák. I–III. köt. A
Kisfaludy-Társaság megbízásából. Pest, 1846–1848.</p>
<p><i>Ethnographia</i>. A Magyar Néprajzi Társaság értesítője.
Budapest, 1890–1913.</p>
<p><i>Gaal</i> György magyar népmese-gyüjteménye. I–III. köt. Pest,
1857-1860.</p>
<p><i>Gesta romanorum</i>. Katona Lajos kiadása. Budapest,
1900.</p>
<p><i>Gonzenbach</i>, Laura: Sicilianische Märchen. I–II. Bd.
Leipzig, 1872.</p>
<p><i>Grimm</i>, Brüder: Kinder und Hausmärchen. I–III. Bd. Berlin,
1812–1822.</p>
<p><i>Hahn:</i> Griechische und albanesische Märchen. Leipzig,
1864.</p>
<p><i>Halász:</i> Népköltési gyüjtemény a Pite Làppmark arjeplougi
egyházkerületéből (Svéd-lapp nyelv V. = Ugor füzetek, XI. k.)
Budapest, 1893.</p>
<p><i>Haltrich</i>, Josef: Deutsche Volksmärchen aus Siebenbürgen.
Wien, 1882. <span class="pagenum"><a name="Page_506" id=
"Page_506">-506-</a></span></p>
<p><i>Haupt</i>, Leopold und Johann Ernst Schmaler: Volkslieder der
Wenden. Grimma, 1843.</p>
<p><i>Hunfalvy</i> Pál: Reguly Antal hagyományai. Pesten, 1864.</p>
<p><i>Ipolyi</i> Arnold: Magyar mythologia. Pest, 1854.</p>
<p><i>Istvánffy</i> Gyula: Palócz mesék a fonóból.
Liptó-Szent-Miklós, 1890.</p>
<p><i>Kalevala</i>. Fordította Barna Ferdinánd. Pest, 1871 és Vikár
Béla. Budapest, 1909.</p>
<p><i>Kálmány</i> K.: Koszorúk az Alföld vadvirágaiból. I–II. köt.
Arad, 1877–1878.</p>
<p><i>Kálmány</i> Sz.: Szeged népe. I–III. köt. Arad és Szeged.
1881–1891.</p>
<p><i>Köhler:</i> Kleinere Schriften. I–III. Bd. Weimar u. Berlin,
1898–1900.</p>
<p><i>Köhler:</i> Aufsätze über Märchen und Volkslieder. Berlin,
1894.</p>
<p><i>Kőváry</i> László: Száz történelmi rege. Kolozsvár, 1852.</p>
<p><i>Krauss</i>, Friedrich: Sagen und Märchen. Leipzig, 1884.</p>
<p><i>Kriza</i> János: Vadrózsák. Kolozsvártt. 1863. (II. kiad. M.
N. Gy. XI–XII. köt.)</p>
<p><i>Kuhn</i>, Adalbert: Márkische Sagen und Märchen. Berlin,
1843.</p>
<p><i>Kúnos</i> Ignácz: Oszmán-török népköltési gyüjtemény. I–II.
köt. Budapest, 1877–1889.</p>
<p><i>Kúnos</i> Ignácz: Török népmesék. Budapest, 1889.</p>
<p><i>M. N. Gy.:</i> Magyar népköltési gyüjtemény. A
Kisfaludy-Társaság megbízásából szerkeszti Arany László, Gyulai
Pál, Vargha Gyula, Sebestyén Gyula. I–XII. köt. Budapest,
1872–1912.</p>
<p><i>Majláth</i> János gróf: Magyar regék, mondák és népmesék.
Pest, 1864.</p>
<p><i>Merényi</i> E.: Eredeti népmesék. I–II. köt. Pest, 1861.</p>
<p><i>Merényi</i> S.: Sajóvölgyi népmesék. I–II. köt. Pest,
1862.</p>
<p><i>Merényi</i> D.: Dunamelléki népmesék. I–II. köt. Pest, 1863.
<span class="pagenum"><a name="Page_507" id=
"Page_507">-507-</a></span></p>
<p><i>Munkácsi:</i> Vogul népköltési gyüjtemény. Budapest,
1892–1902.</p>
<p><i>Munkácsi:</i> Vojták népköltészeti hagyományok. Budapest,
1887.</p>
<p><i>Pap</i> Gyula: Palócz népköltemények. Sárospatak, 1865.</p>
<p><i>Poestion:</i> Lappländische Märchen. Wien, 1880.</p>
<p><i>Rochholz</i>, L.: Deutscher Unsterblichkeitsglaube. Berlin,
1867.</p>
<p><i>Schleicher</i>, August: Litauische Märchen. Weimar, 1857.</p>
<p><i>Schott</i>, Arthur und Ernst: Walachische Märchen. Stuttgart
u. Tübingen, 1845.</p>
<p><i>Schullenburg</i>, Willibald: Wendische Volkssagen. Leipzig,
1881.</p>
<p><i>Sklarek</i>, Elisabeth: Ungarische Volksmärchen. Leipzig,
1901. Neue Folge. U. o. 1909.</p>
<p><i>Stier:</i> Ungarische Volksmärchen. Pest, 1857.</p>
<p><i>Vogl</i>, Johann: Die ältesten Volksmärchen der Russen. Wien,
1891.</p>
<p><i>Voycicki:</i> Polnische Volkssagen und Märchen. Berlin,
1839.</p>
<p><i>Waldau</i>, Alfred: Böhmisches Märchenbuch. Prag, 1860.</p>
<p><i>Wuk</i> Stephanowitsch Karadschitsch: Volksmärchen der
Serben. Berlin, 1854.</p>
<p>Rövidítve fordulnak elő ezeken kívül:</p>
<ul class="lsoff indented">
<li>évf. = évfolyam</li>
<li>j. = jegyzet</li>
<li>k. = kötet</li>
<li>l. = lapszám, ha számjegy után van, különben</li>
<li>L. l. = lásd</li>
<li>m. = mese</li>
<li>sz. = szám</li>
<li>V. ö. = vesd össze.</li>
</ul>
<p>Ahol a mű megjelölése nélkül csak a számjegyet idézem, Ipolyi
Arnold gyüjteményének adata értendő.</p>
<hr class="chap" />
<p><span class="pagenum"><a name="Page_508" id=
"Page_508">-508-</a></span></p>
<p>1. <b>Csonkatehén fija.</b> Ipolyi (mindig Mythologiája értendő)
222., 579. l. V. ö. 2., 3. sz. m.</p>
<p>Erdélyi: III. k. 319. l. Juhász Palkó.</p>
<p>Arany: 123. l. Fehérló fia. Kúnos: Oszmán. 7. sz. Katona Lajos
az Ethnographia XIV. évf. 125. l. – ismertette: itt Köhler
idézésében 229 helyett 292 teendő a 131. lapon.</p>
<p><i>Bűvös vessző, pálcza, bot, rúd</i> fordul elő. Gaal: I. k.
159., 181., II. k. 54., 210., III. k. 72. lapján, Erdélyi: I. k.
459. l., Majláth: 236. l. Merényi: E. II. k. 103., 122., S. I. k.
68., II. k. 55. l., Kriza: 425., 445. l., M. N. Gy.: I. k. 368.,
II. k. 452., III. k. 343., VII. k. 386., 500., IX. k. 6., 23.,
127., 151., X. k. 402. l., Kálmány: K. I. k. 242., II. k. 217., Sz.
I. k. 121., II. k. 121., III. k. 161. lapján és e gyüjtemény: 4.,
9., 10., 12., 14., 16., 18., 52., 55., 64., 90. sz. meséjében és a
79. sz. j.</p>
<p>2. <b>Erős Jancsi.</b> Ipolyi: 13., 139., 141., 223. l. Lásd az
1. sz. mesét s az Ethnographia XIX. évf. 357. l. a csuvas Levesbe
való hőst.</p>
<p><i>A teherbeesés csodáját:</i> M. N. Gy.: IX. k. 561., X. k.
116., 128., 261. l., alább a 7., 19., 20., 21., 38., 72. sz.
mesében.</p>
<p>3. <b>Medve Jankó.</b> Egybevetendő az 1. sz. mesével. Medve a
hős a voguloknál is, Munkácsi: Vogul. IV. k. 1. füzet 356. l. A
medvefiú meséje. Származása azonos M. N. Gy. VI. k. 343. lapján
levő Medve Jankójáéval; mind a két hős medvétől és asszonytól
származik. Ide vonatkozólag az Ethnographia I. évf. 227. l. – elég
beható ismertetést <span class="pagenum"><a name="Page_509" id=
"Page_509">-509-</a></span> közölt Katona Lajos. Figyelemre méltó,
hogy úgy a vogulban mint a most bemutatott mesénkben az alvilágból
való felhúzásnál a hős visszaesik, egyéb mesénkben csellel él,
kitanultabb; továbbá a griff madár helyett strucz madár szerepel,
lásd a 7. sz. m. jegyzetét; hogy miként Munkácsi: Votják: 96. l.
Papfi Miskájában pap a hős atyja, nálunk is; hogy mesénkben csak
egy sárkánnyal kell viaskodni 3 leányért Medve Jankónknak, más
mesékben hárommal.</p>
<p>4. <b>Hüvej-piczi.</b> Ipolyi: 573. l.</p>
<p>M. N. Gy.: IX. k. (Berze Nagy) 23. l. A kis rák. Hősködéseiből
Munkácsi: Votják: 96. l. Papfi Miskájában találunk, csakhogy az
<i>erőpróba</i> átcsap a Fillinkó-féle <i>csalfaságokba</i>, lásd a
89. sz. mesénket s jegyzetét, így van M. N. Gy.: VI. k. (Vikár)
343. l. Medve Jankójában is.</p>
<p><i>Kád telisírás:</i> M. N. Gy.: X. k. 407. l. s alább a 71. sz.
m. jön elő; <i>korsót</i> kell asszonynak telisírni 3 nap alatt,
hogy a halott felelevenedjék, Gonzenbach: 11. sz. j.</p>
<p>5. <b>Tátos.</b> Ipolyi: 228., 237., 264. l.</p>
<p>Merényi: S. I. k. 3. l. Az ólombarát.</p>
<p>Kálmány: Sz. III. k. 160. l. Nap, Hold, Csillag
kiszabadítása.</p>
<p>M. N. Gy.: IX. k. (Berze Nagy) 60. l. Csinos Ágrágyi.</p>
<p>U. o.: X. k. (Horger) 407. l. Szépmező szárnya.</p>
<p>Kalevala XL. rúnó.</p>
<p>6. <b>A fehér medve és a herczegné.</b> <i>Bőrt vesz magára</i>
a hős a 70. sz. adatban és a megvakított óriás mesékben: M. N. Gy.:
X. k. 179. l. s. j.; <i>bőrbe</i> van <b>varrva</b>, hogy a madár
felvihesse, Gonzenbach: 6. sz. j. <i>Testbe búvik</i>, melyen a
<i>bőr</i> is rajta van, sas viszi fel alább a 19. sz. m.
<i>Büntetésből varratja</i> bőrbe a feleségét, Gaal: I. 205. l.</p>
<p>7. <b>Hajnalka.</b> A sárkányok jobbára az alvilágba viszik az
elrablott kisasszonyokat, a spanyol románczokban, az orosz és
némely német mesében a föld felett: tornyokban, hegyeken is adnak
nekik helyet; de az egekbe egyik sem <span class="pagenum"><a name=
"Page_510" id="Page_510">-510-</a></span> ragadja fel őket, mit
megtesznek gyüjteményünk 7. sz. Hajnalka meséjében. Gonzenbach: 58.
sz. j.</p>
<p>Mesénkben kácsa, lúd, daru lábon forgó kastélyban van a lakásuk.
<i>Fentszálló szárnyasok</i> lábán forognak a 4. sz. mesében is:
réz, ezüst, arany gólyalábon, a 19. számuban: veréb, pipicske,
csiziklábon; Istvánffy: 24. l. pulyka, lúd, kacsalábon seregnek, M.
N. Gy.: VII. k. 419. l. kakas, récze, lúdlábon; u. o. IX. k. 15. l.
liba, kácsa, pulykalábon; Kálmány: K. II. 219. l. kácsa, pulyka,
lúdlábon forognak a várak.</p>
<p>Az alvilágból rendesen <i>griff</i> hozza fel a hőst, Gaal: III.
k. 78. l.; Erdélyi: III. k. 319. l.; Arany: 123. l.; Istvánffy: 26.
l.; M. N. Gy.: VI. k. 358.; u. o. VII. k. 460.; a. o. IX. 13. l., e
gyüjtemény 1. sz. meséjében, ellenben a 7. számúban lehozza; de már
a 3. számuban <i>strucz</i> madár szerepel. Madár hozza fel bőrbe
varrva, Gonzenbach: 6. sz. j., nálunk Merényi: D. I. k. 48. l.
<i>Zsákba pakolva viszi a griff</i>. Legtöbb népnél ez a szállító
madár: sas, Gonzenbach: 6. sz. j.; Köhler: I. k. 68., 191., 194.,
397., 560. l. Nekünk is van szállító <i>sasunk</i> a 19. sz.
adatban; de a hős nem kisasszonyokat szabadít. <i>Nem madár</i>
hozza fel M. N. Gy.: IX. k. 22. l. a vitézt: <i>kecskén</i> kezd,
azután <i>lovon</i> jön fel. <i>Kígyóval</i> huzatják fel alább a
70. sz. mesében az elrablott felesége után járó királyfit.</p>
<p><i>Madár viszi, húsával táplálja</i> a hős: Köhler I. k. 63.,
181., 194. l.</p>
<p><i>Vörös vitéz</i>, olykor más alakban jelenik meg, többnyire
sárkány <i>nyelvkivágással</i> M. N. Gy.: IX. k. 565. l. 13. számú
jegyzetben elősoroltakban; u. o. X. k. 55. l. e gyüjtemény: 7., 8.,
12. sz., a 81. számúban is a vörös vitéz szerepét játsza a katona.
Előfordul Gonzenbach: 40. sz. j., Köhler: I. k. 175–181., 304.,
399., 430. l.; Sklarek: 10. sz. j.</p>
<p>8. <b>Leányt evő Sárkány.</b> Gaal: II. k. 100. l. A buzogányos
gyermek. M. N. Gy.: IX. k. (Berze Nagy) 109. l. A vörös
<span class="pagenum"><a name="Page_511" id=
"Page_511">-511-</a></span> vitéz, u. o. X. k. (Horger) 48. l. A
herczegfiú és a medvék, farkasok, rókák királya.</p>
<p><i>Vörös vitézről:</i> 7. sz. j.</p>
<p><i>Kezdettől</i> a hőssel utazó <i>3 állat:</i> farkas, medve,
oroszlán a sorrend változásával Gaal: II. k. 100. l.; Erdélyi: I.
k. 459. l.; Istvánffy: 107. l.; M. N. Gy.: IX. k. 106. l.; u. o. X.
k. 147. l.; e gyüjtemény: 8., 12. sz. – Oroszlán, medve, tigris: M.
N. Gy.: IX. k. 109. l. Oroszlán, farkas, tigris, Merényi: E. I. k.
85. l. – Rókakirály, farkaskirály, medvekirály: M. N. Gy.: X. k.
53. l.</p>
<p><i>Bolyongásai közepén</i> szerzi meg a <i>3 kutyát:</i> M. N.
Gy.: 11. k. 379.; u. o. VII. k. 531.; u. o. IX. k. 125.; u. o. X.
k. 93. l.</p>
<p>9. <b>A pásztorfiú viaskodásai.</b> Ipolyi: 13., 121. l. Lásd a
12. sz. adatot.</p>
<p>10. <b>A talált gyermek.</b> Ipolyi: 68., 224. l. V. ö. 11. sz.
m.</p>
<p>11. <b>A két testvér.</b> Imént megmentett testvérét
féltékenységből megöli, mint Grimm: 60. sz., Hahn: 22. sz. m.; lásd
Gonzenbach: 39., 40. sz. jegyzetét. Hahn 18. m. t.
Gyüjteményeinkben párját nem ismerek; legközelebb van hozzá M. N.
Gy.: IX. k. (Berze Nagy) 405. l. A két királyfi. Találkozik Gaal:
I. k. 3., 159. l.; e gyüjtemény 10. sz., alább a 32. sz. <i>koszos
fejűvel</i>.</p>
<p>Hahn 22. sz. j., Köhler I. k. 67., 68., 178., 303., 387., 409.
l.</p>
<p><i>A bűvös szekér</i>, vagy <i>kocsi</i>, – a mesében ily
alakban is előfordul, – megvan Gonzenbach: 74. sz. jegyzetében, ott
<i>magától menő kocsi</i>, mint Merényi: D. II. k. 149. l.; a
<i>szekér</i> és a <i>tüzes szekér:</i> 31. sz. mesénkben. Meg kell
taszítani a 21. sz. m. a <i>targonczát</i>. Merényi: S. I. k. 68.
l. a pokol fenekéig szaladó <i>szék</i>, Majláth: 189. l. a várba
vivő <i>láda</i> van.</p>
<p>12. <b>A három fiú.</b> Ipolyi: 214., 375. l.</p>
<p>A sorsváltozást mutató jel nélkül, mely Hahn 18. m. t. teszi, a
közbeszőtt második viaskodás a 9. sz. mesével <span class=
"pagenum"><a name="Page_512" id="Page_512">-512-</a></span>
egyezik; az egész pedig a Vörös király elhagyásával a 10. sz.
mesével.</p>
<p><i>Erdőt irtat</i> a 16. sz. mese; Gaal: III. k. 35. l.; Arany:
69. l.</p>
<p><i>Ólat tisztít:</i> Merényi: S. I. k. 29. l.</p>
<p><i>Tejben való fürdés:</i> Majláth: 241. l.; Gaal: III. k. 22.
l.; Pap: 93. l.; M. N. Gy.: IX. k. 195., 333., 500.; u. o. X. k.
128., 312. l.</p>
<p><i>Balzsamos a fürdő:</i> Merényi: E. I. k. 37. l.</p>
<p><i>Különös erejű:</i> Gaal: III. k. 103. l.; Köhler; I. k. 467.
l.</p>
<p><i>Lelkek s föld alatt levő lelkek:</i> Gaal: III. k. 94., 108.,
alább a 27., 106. sz. mesében.</p>
<p><i>A 3-as verseny a lány kezéért:</i> 68. sz. j.</p>
<p><i>Ördög 3-as örökség</i>. Gaal: III. k. 241. l. bocskor,
köpönyeg, erszény; Arany: 105. l. nyereg, bocskor, ostor; Kálmány:
Sz. II. k. 119. l. bocskor, bocskor, ostor; M. N. Gy.: X. k. 24. l.
ostor, palást, kalap; u. o. 58. l. zacskó, kalap, dob; u. o. 340.
l. bocskor, palást, ostor. E gyüjtemény: 12. sz. meséjében:
bocskor, bot, ostor, 15. sz. bocskor, ostor, köpönyeg; 16. sz.
malomkő, pálcza, papucs; 71. sz. köpönyeg, papucs, ostor. Kúnos:
Oszmán: 13., 20. sz. kucsmán, papucs, ostor. Köhler: I. k. 54.,
61., 311., 406.; II. k. 410. lap.</p>
<p>A 31. számú mesében Bendebukk <i>csere útján</i> kap késért
Ördögöktől: sapkát, lámpást, bakót.</p>
<p>Ha mesénk magyar vidékről való volna, nem Nyitrából,
gondolkozóba ejtene ez a kitétele: »ősi szokás szerint megvagdalták
arczukat s egymás vérét megízlelték« az egymástól elváló testvérek.
A szlávokról olvasunk ilyfélét. hogy »Kestut lithván fejedelem« s
társai kezöket s arczukat vörös ökör vérével kenyték be,
fogadásukat lithván szokás szerint ezzel erősítették meg. Kállay: A
pogány magyarok vallása. 111. l.</p>
<p>13. <b>A garaboncziás és a Sárkányok.</b> Ipolyi: 455. l.</p>
<p><i>A bűvös könyvről:</i> Gaal: I. k. 141.; III. k. 104., 118.
Kálmány: Sz. III. k. 165. l.; M. N. Gy.: IX. k. 150. l. s a 21.,
91., 106. sz. m. <span class="pagenum"><a name="Page_513" id=
"Page_513">-513-</a></span></p>
<p>Ide sorozható A különös írás: 91. sz. mesében előforduló írás
is.</p>
<p><i>A garaboncziás diákról</i> Ethnographia: I. évf. 277. l.
Lázár Béla; a magyarral egyező oláh garaboncziásról Ethnographia:
XVII. évf. 357. l. Téglás Gábor írt ismertetést.</p>
<p><i>Sárkány jószágot eszik:</i> 124. sz. m.</p>
<p>14. <b>Kóbor Jancsi.</b> A farkassal való kaland Stier: 18. sz.
m. Köhler: I. k. 410. l.</p>
<p>15. <b>Tündér Ilona és Argyilus.</b> Ipolyi: 59., 94. l.
Változata a következő: 16. sz. m. Kőváry: 36. l. Tündér Ilona.
Kálmány: Sz. II. k. 118. l. Tündér szép Ilona. <i>Az Ördög 3-as
öröksége:</i> 12. sz. mese jegyzetében.</p>
<p>16. <b>Tündér Ilona és a királyúrfi.</b> Ipolyi: 59., 60., 402.,
509. l. L. a 15. sz. m.</p>
<p><i>Vagdalódzó kard:</i> Majláth: 196. l.; Erdélyi: III. k. 273.
l.; Gaal: III. k. 53. l.; Kriza: 442. l.; M. N. Gy.: I. k. 369. l.;
e gyüjtemény 16., 32., 115. sz. m.; Sklarek: 1. sz. j.</p>
<p><i>Az ördög 3-as öröksége:</i> 12. sz. mese jegyzetében.</p>
<p>17. <b>Kampó táltos.</b> Ipolyi: 264., 272., 402., 404., 509.
l.</p>
<p><i>Varázstükör:</i> 17., 24., 34., 35., 64. sz. mesében. M. N.
Gy.: X. k. 379. l.; Hahn: 61. sz. j.; Köhler: I. 334. l.</p>
<p><i>A tündértáncz</i>, de <i>madárszó nélkül:</i> Kúnos: Oszmán.
91. sz. m.</p>
<p>18. <b>A csodás szőlőtő.</b> Másféle hozása másféléért állat
segítségével a sorsváltozást jelező mutatót nem tekintve: Kálmány:
Sz. I. k. 118. l. A tűzmadár; M. N. Gy.: IX. k. (Berze Nagy) 72. l.
A próbára tett királyfi.</p>
<p>Vogl: 21. l. az oroszban, Grimm: 57. sz. a németben.</p>
<p>Köhler: I. k. 54., 265., 402., 539. l.</p>
<p>19. <b>János.</b> A mese előrésze: <i>leányért</i> a
<i>fatetejéről</i> való <i>gyümölcshozás:</i> M. N. Gy.: IX. (Berze
Nagy) 45. l. s jegyzetében; u. o. X. k. (Horger) 373. l.; második
része M. N. Gy.: <span class="pagenum"><a name="Page_514" id=
"Page_514">-514-</a></span> I. k. 361. l. s jegyzetében; Sklarek:
1. számhoz írt jegyzete a 287. l.; a testbe búvása l. a 6. sz.
j.</p>
<p>20. <b>Juhenes.</b> Lóháton megy a hős a 3 Sárkány ellen, mi az
e nemű magyar mesékben szokatlan. Érdemes Munkácsi: Vogul: IV. k.
1. füzet 351. l. A macskafiú meséjével összehasonlítani. Mind a
kettőben a hidaknál a ló megbotlik: a vogulban a sárkányé, nálunk
Juhenesé, mi rossz jel. Juhenes elkáromkodja magát, hogy
Nagy-Magyarországot körülfutotta s még sem botlott meg a lova. Ez
az <i>ország körülfutása</i>, népköltésünkben eredetileg a
<i>világ</i> – mi alatt itt a szárazföld értendő –
<i>körülfutása</i> volt.</p>
<p>A vogulok tudják, hogy a föld keletkezésekor élt öreg, hófehér
hollóval nézette meg, hogy milyen nagy már a növekvő föld? A holló
először egy kis óra alatt járta meg; másnap déltájt jött haza;
harmadnap már esteledett, még akkor sem került elő, csak lefekvés
idején jött meg megfeketedve: mert ember hulláját evett. Tehát – ha
elkésve is – <i>háromszor</i> járta meg a földet. Munkácsi: Vogul,
I. k. 1. f. 2 l.</p>
<p>Az amerikai ind mondaként: Nanabozhu a farkast küldte el a
földet körülfutni, hogy milyen nagy? Először rövid idő alatt
körülfutotta; másodszor 2 év alatt; harmadszor vissza se jött. Itt
már csak <i>kétszer</i> futja körül. Dähnhardt I. k. 84. l.</p>
<p>A <i>rövid időre</i> vonatkozólag mondja mesénkben Juhenes, hogy
míg egy szál kender elég, annyi idő alatt körülfutotta a lova
Nagy-Magyarországot; a népdal már azt is tudja, hogy Kossuth lova
<i>háromszor</i> futotta meg az országot; hanem a huszár lova csak
<i>kétszer</i> volt képes körülfutni, mint a farkas; de azért ez is
megérdemli a zabot; mert nem a ló volt az oka: <span class=
"poem"><span class="i0"><i>Harmadszor</i> is körülfutotta
volna,<br /></span> <span class="i0">Ha a császár több zabot adott
volna.<br /></span></span> Kálmány: Sz. III. k. 48.; K. I. k. 146.
l.</p>
<p>Hagyományainkban az a vonás, hogy <i>háromszor</i> körülfutja
<span class="pagenum"><a name="Page_515" id=
"Page_515">-515-</a></span> a ló az országot, eredetileg a
<i>világot</i>, a vogul monda hasonló vonásával egyezik meg; hogy
<i>körül</i> kell <i>futni</i>, az indével.</p>
<p>Mesénk <i>teherbeesés csodája</i>, a vogul, idézett adatban is a
<i>halevéstől</i> származik.</p>
<p>Kriza: 416. l. Mirkójával sokban egyezik, Kriza Mezeije nálunk
Zöldmezejesi, úgy Mirkót, mint Juhenest vitézkedni küldi az atya,
nem így a voguloknál, ott a hősök még <i>maguktól mennek</i> az
idézett mesében hadakozni, mert már nagyokká lettek, így szóltak
valamikor a magyar mesék is: a hősök maguktól mentek vitézkedni,
hősködni; ezt tartottam szem előtt a mesék rendezésénél s
egybevetésénél.</p>
<p><i>A ruhaelvevés</i> ismeretes a voguloknál is Munkácsi i. m.
IV. k. 1. f. 364. l.</p>
<p><i>Az erőnek titkos úton való elvételét</i> közlötte Katona
Lajos M. N. Gy.: IX. k. 576. l. 17. sz. jegyzetben. Köhler: I. k.
57., 158–348., 404. l.</p>
<p>21. <b>Rózsa János.</b> Ipolyi: 402. l. Lásd a 22. sz. mesét és
M. N. Gy.: III. k. 319. l. Szerencsének szerencséje; U. o. VII. k.
(Majland) 534. l. A világ két szép népé-t.</p>
<p>Grimm. 6. sz.</p>
<p>A <i>megbízó kérdések</i> a 75. sz. mese jegyzetében.</p>
<p>A <i>targonczáról</i> a 11. számú mese jegyzete szól.</p>
<p><i>Üldözés közben való átváltozások:</i> Gaal: III. k. 44. l.
köles (föld) – vén ember, kápolna – pap, kácsa – tó. Erdélyi: III.
k. 218. l. kölesföld – őrzője, kápolna – kalugyer, tó – kacsa.
Arany: 66. l. kápolna – remete, (tábla) köles – pásztor, tó –
rucza. Kriza: 400. l. kölesvetés – őrző, bárány – pásztor, kápolna
– remete, tejtó – récze (4). M. N. Gy.: IX. k. 144. l. templom –
remete, csárda – kocsmárosné, tó – kacsa. E gyüjtemény 21. sz.
meséjében: templom – pap, köles – pásztor, jércze rucza – gádser
rucza. A lány köpte nyálból első ízben katedra, másodízben tó lett.
<span class="pagenum"><a name="Page_516" id=
"Page_516">-516-</a></span></p>
<p>A <i>bűvös könyvről</i> a 13. sz. jegyzetben szóltunk.</p>
<p>22. <b>A király és a fogadott fiú.</b> A 21. sz. m.
változata.</p>
<p><i>Beszélő nyál:</i> Kálmány: Sz. II. k. 170. l., M. N. Gy.: IX.
k. 154. l., e kötet 22., 53. sz. m., Gonzenbach: 14. sz. j.,
Köhler: I. k. 163 l. Hahn 35. m. t. madarakkal beszélteti a közelgő
veszedelmet, itt az Ólombarát van helyettök.</p>
<p><i>Vérrel kenyi</i> be a kővé váltat, <i>feléled:</i> Gaal: I.
k. 18. l.; M. N. Gy.: III. k. 321., 410.; a. o. VII. 542.; a. o.
VIII. k. 512. 1; e gyüjtemény: 21., 22. sz. m., a <i>vér
gyógyít:</i> M. N. Gy.: III. k. 407. l., <i>földdel</i> keverve:
Erdélyi: 251. l., a <i>sárkányvér erősít:</i> Kálmány: Sz. I. k.
119. l., van <i>jajgató vér</i> is: Rochholz 38. l. Lásd az
Ethnographia: XI. évf. 289. l. <i>A vér babona</i>. Krausz
Sámueltől, Gonzenbach: 90. sz. j., Sklarek: 2., 41. sz. j., Köhler:
II. k. 164., 166. – 169., 171., 659., 661., 669. l.</p>
<p>23. <b>Csorha János táltos.</b> L. 24. sz. m., M. N. Gy.: IX. k.
(Berze Nagy) 54. l. A kis kondás, Schott: 13. sz., Köhler: I. k.
407. l.</p>
<p><i>A hátrahajtott tárgyak átváltozása:</i> 62. sz. j.</p>
<p>24. <b>Az obsitos és a királyleány.</b> A 23. sz. változata.</p>
<p><i>Bűvös tükör:</i> 17. sz. m. jegyzetében.</p>
<p>25. <b>A három bárány.</b> Ipolyi: 12. l. Kriza: 449. l. A
möndölecskék, M. N. Gy.: I. k. 376. l. Az angyalbárányok; a. o.
VIII. k. (Sebestyén) 464. l. A rátóti csikótojás mesében a
<i>bárányok szerepe</i>.</p>
<p>U. o.: X. k. (Horger) 85. l. A vasfejű farkas. Gonzenbach: 88.
sz. j. Köhler: I. k. 52. l.</p>
<p><i>A látottak megfejtését</i> v. ö. a 78. sz. mesével, és
Gonzenbach: 88. sz. j.</p>
<p>26. <b>A három királyfi.</b> Az <i>állatok megmentése</i> a 27.
sz. m. j.</p>
<p>27. <b>Kis Jankó.</b> V. ö. 26., 29. sz. m.; Majláth 194. l.; M.
N. Gy.: VI. k. 294., 301. l.; Istvánffy: 43. l. A szegény asszony
fia; M. N. Gy.: X. k. (Horger) 168. l. A piczi kígyó, a macska és a
féreg; Hahn: 9. sz. m. és jegyzetével; Köhler: I. k. 60., 366.,
400. l. <span class="pagenum"><a name="Page_517" id=
"Page_517">-517-</a></span></p>
<p><i>Lelkek segítése:</i> 12. sz. jegyzetet lásd.</p>
<p>28. <b>Az itélő róka, a hálátlan ember és a csalfa kígyó.</b>
Találkozik: M. N. Gy.: I. k. 470. l. A róka, a medve és a szegény
ember. Benfey: I. k. 115., 118., II. k. 128. l. s az egész 36.
szakasz, Gonzenbach: 69. sz. j. <i>Kígyót ment meg:</i> Köhler: I.
k. 370., 412., 581. l.</p>
<p>29. <b>A gyűrűcske.</b> Ipolyi: 48., 49., 50., 51., 402. l. L.
27., 30. sz. meséjét; Gaal: III. k. 116. l. A tündérgyűrű.</p>
<p>M. N. Gy.: IX. k. (Berze Nagy) 167. l. Oda ért, ahová a mádi
zsidó, és jegyzetét.</p>
<p><i>Pokolban szolgálást:</i> 87. sz. m. jegyzetében.</p>
<p>30. <b>Nemtutka.</b> Ipolyi, 53., 141., 180., 182., 374., 388.
l. V. ö. Gyüjteményünk: 27., 29., 31. 32. sz. m.</p>
<p>Gaal: II. k. 29. l. Nemtudomka.</p>
<p>M. N. Gy.: IX. k. (Berze Nagy) 439. l. Nemtudomka és a j.;
Krauss: I. k. 37. sz. m.</p>
<p><i>Vaslábbelit elnyűni:</i> a 40. sz. m.; Merényi: D. I. k. 50.
l.; Sklarek: 4. sz. j. Gonzenbach: 32. sz. j. Köhler: I. k. 61.,
315. – 573. l.; <i>kőczipőt elszaggatni:</i> Köhler: I. k. 512.
l.</p>
<p>31. <b>Bendebukk.</b> V. ö. 30. sz. m.; a <i>czipőszaggatást</i>
M. N. Gy.: IX. k. 576. l. 53. sz. jegyzetével.</p>
<p><i>Az emberek leányával vétkező angyalok:</i> Dähnhardt: I. k.
294. l., <i>házasodásukat:</i> M. N. Gy.: VIII. k. (Sebestyén) 554.
l.</p>
<p><i>Örökségen veszekedő ördögök:</i> 12. sz. j.</p>
<p><i>Tüzes szekér:</i> 11. sz. j.</p>
<p>32. <b>Vasember.</b> Ipolyi: 509. l. Lásd a 30. sz. mesét.
Grimm: 136. sz. Köhler: I. k. 330., 419., 519. l. V. ö. 11. sz.</p>
<p><i>A vezeklést:</i> M. N. Gy.: IX. k. 404., 414. l., e
gyüjtemény 47., 88. sz. meséjében.</p>
<p>33. <b>Szépike.</b> Lásd a 34. sz. Merényi: E. II. k. 103. l. A
csodaszörny. Ethnographia: XIV. évf. 31. l. – Katona Lajos
ismerteti. Ujabban a M. N. Gy.: VII. k. 394.; u. o. X. k. 116.,
123. l. jelent meg változata. <span class="pagenum"><a name=
"Page_518" id="Page_518">-518-</a></span></p>
<p>34. <b>A zöld disznó.</b> Ipolyi: 402. l. A 33. sz. m.
változata.</p>
<p><i>A gyűrű használata</i> elüt a 33. sz. meséjétől:
<i>letevése</i>, mint a külföldi változatokban van, a <i>szerető
elfelejtését</i> vonja maga után. A <i>ráemlékezést</i> a
külföldiekben: tyúk, kakas, galamb idézi elő, nálunk <i>álmában</i>
jelenik meg az elfelejtett. Köhler: I. k. 161–172. l., Gonzenbach:
14. sz. j. Grimm: 88. sz. j. <i>Varázstükör:</i> 17. sz. m. j.</p>
<p>35. <b>A csikó.</b> Ipolyi: 99. l. L. a 36. számut.</p>
<p>Erdélyi: II. k. 343. l. A szóló szőlő, mosolygó alma és csengő
baraczk, Merényi: E. I. k. 128. l. A princzeszné és a sündisznó.
<i>Varázstükör</i> a 17. sz. m. j.</p>
<p>36. <b>A csikócska.</b> Ipolyi: 125. l. A 35. sz. m.
változata.</p>
<p><i>Világítókő:</i> Hahn: 63. sz. m. jegyzetében.</p>
<p><i>Kardot tesz a hálótársak közé</i>. Gaal: I. k. 13. l.
Erdélyi: I. k. 459. l. M. N. Gy.: IX. k. 409., 413. l. m.
Ethnographia: XVI. évf. 257., XVII. évf. 214. <i>A kard a
hálótársak közt</i>; Heller Bernát, Gonzenbach: 39., 40. sz. j., e
gyüjtemény: 35., 36. sz. meséjében, Köhler: II. k. 443. l.</p>
<p>37. <b>Elátkozott királyfi.</b> Ipolyi 99. l. Lásd a 36. sz.
mesét. A szerbeknél Krauss: I. k. 66. sz. m. <i>elegendő</i>, ha a
lány <i>megcsókolja</i>, hogy az átok megszűnjék.</p>
<p>38. <b>Kígyó Jancsi.</b> Gaal: III. k. 86. l. A
kígyókirályfi.</p>
<p>Merényi: E. I. k. 3. l. A kígyóbőr.</p>
<p>Wuk. 10. sz. m. Munkácsinál: Votják: 80. l. az apósnak van
békaruhája, melyet a vő éget meg.</p>
<p>39. <b>Szőrös kezek.</b> Az elátkozás gyakori a mesékben, így a
<i>kígyó disznóbőrbe</i> stb. átkozottak, mint a 33., 37. sz.
mesék; ily elátkozott szőrös kéz lesz adatunk, lásd Erdélyi: III.
k. 296. lapján.</p>
<p>40. <b>Az Ördög szerető.</b> Ipolyi; 51., 52., 359. l. Lásd a
41. számú mesénket. Arany: 109. l. Az Ördög szerető. Mesénkre Aarne
407. sz. m. jelelése a találó. (L. Ethnographia: XXIV. évf, 149.
l.)</p>
<p><i>A gombolyaghajítás</i>, Köhler: I. k. 407. l., <i>lefelé
gombolyítása</i>, <span class="pagenum"><a name="Page_519" id=
"Page_519">-519-</a></span> Gaal: II. k. 162. l. Erdélyi: II. k.
355. Vörös pántlikát nyújt el a 97. sz. mesében.</p>
<p><i>A halottból növény</i>, virág nyől: Ipolyi: 359. l., e
gyüjtemény 40., 41., 51., 59. sz. meséjében, M. N. Gy.: X. k. 113.
l. L, a Kisfaludy-Társaság évlapjai: XII. k. 196. l. – Köhler: I.
k. 54. l. Gonzenbach: 57. sz. j.</p>
<p><i>Vaslábbeli szaggatás:</i> a 30. sz. m. jegyzetében.</p>
<p>41. <b>Szép Karolina és a lólábú.</b> A 40. sz. változata. V. ö.
a <i>szülőtől</i> jól meg nem gondolt, ördögnek eligért 87., 88.
sz. j. elősoroltakkal.</p>
<p>42. <b>Halottidézés.</b> Ipolyi: 365. l. V. ö. Pap: 94. l. A
halálvőlegény.</p>
<p><i>A tenyerem talpam:</i> 54. sz. m. és jegyzetében;
Ethnographia: XIV. évf. 37. l.</p>
<p>43. <b>Hamm! téged is megeszlek.</b> Ipolyi: 48., 370., 388.
l.</p>
<p>Merényi: E. II. k. 211. l. A boszorkány.</p>
<p><i>Befejezője:</i> 44., 45. sz. m.</p>
<p>44. <b>A bosszús farkas.</b> <i>Befejezőjét</i> v. ö. a 43. sz.
mesével. Grimm: 26. sz. Rothkäppchen változata. Köhler: I. k. 107.,
136. l.</p>
<p>45. <b>Egyék, igyék komámasszony! L.</b> 43. sz.
<i>befejezőjét</i>.</p>
<p>46. <b>Kató néni és a pap.</b> Ipolyi: 588. l.</p>
<p>47. <b>A boszorkány és a vadász.</b> Ipolyi: 436. l., a
<i>vezeklés:</i> 32. sz. j.</p>
<p>48. <b>Turánka.</b> Befejezése elüt Arany 29. l. Panczimanczi,
Kriza: 411. l. A rossz fonóleányból lett királyné s a velök egyező
Grimm: 14. sz. meséjétől. Köhler, I. k. 47., 64., 102., 345. l.</p>
<p>49. <b>Incsulka.</b> Lásd M. N. Gy.: IX. k. (Berze Nagy)
Királylánya Enczella meséjét s jegyzetében a <i>maga gyermekét ölő
boszorkány</i> mesének idézett változatait. Köhler: I. k. 411.
l.</p>
<p><i>Zsák tartalma felcserélése:</i> Erdélyi: III. k. 279. l. M.
N. Gy.: II. k. 427.; Köhler: I. k. 231. l. –</p>
<p>50. <b>A királyleány és a 12 Óriás.</b> V. ö. Majláth: 115. l. A
hóleány története <i>töredékkel</i>. Erdélyi: III. k. 195. l. A
világ <span class="pagenum"><a name="Page_520" id=
"Page_520">-520-</a></span> szép asszonya; M. N. Gy.: X. k.
(Horger) 390. l. A legszebb királyné leánya; Grimm: 53. sz.; Hahn:
103. sz. j.; Gonzenbach: 2., 3., 4. sz. j. s az 51. sz.
mesénkkel.</p>
<p>51. <b>A mostoha királyfiakat gyilkoltat.</b> L. 50. sz. m.</p>
<p><i>A meggyilkolt véréből almafa lesz:</i> Köhler: I. k. 54. l.
Gonzenbach: 57. sz. j.; előbb <i>hal</i> s a <i>pikkelyéből</i>
lesz <i>fa</i>. Erdélyi: II. k. 346. l.; Arany: 143. l.; M. N. Gy.:
X. k. 101. l., e gyüjtemény: 59. sz. meséjében <i>Kácsa</i> lesz
előbb; Merényi: E. II. k. 35. l.; <i>kigyó:</i> Gaal: II. k. 65.
l.; egyenesen <i>virág</i> 40. sz. mesében s a jegyzetben
felsoroltakban.</p>
<p>52. <b>A két árva királyfi.</b> M. N. Gy.: IX. k. (Berze Nagy)
358. l. A bús gellicze meg a két királyfi; U. o.: X. k. (Horger)
21. l. A csodamadár feje és zuzája.</p>
<p>53. <b>A mostoha leány.</b> <i>A beszélő nyál:</i> 22. sz. m.
j.; az <i>állatok bosszúállása:</i> Kálmány: Sz. III. k. 213. l., e
gyüjtemény: 44., 54. sz. meséjében.</p>
<p>54. <b>A mostoha és az édes gyermek.</b> Ipolyi 48., 53., 54.,
67. l.</p>
<p>Arany: 249. l. Az ördög és a két leány.</p>
<p>M. N. Gy.: IX. k. (Berze Nagy) 391. l. A szegény lány meg a
fia.</p>
<p>A <i>tányér talpam</i> versikét a 42. sz. m. és j.</p>
<p><i>Kakasszó ereje:</i> 120. sz. j.</p>
<p>55. <b>Huba és Tünde.</b> Ipolyi: 60., 100., 288. l. Erős
irodalmi befolyás nyomaival. V. ö. Regélő, 1835. 40. sz.</p>
<p><i>Ajkán rózsa terem, szeméből gyöngy hull:</i> Gaal: II. k. 68.
l.; Majláth: 319. l.; Merényi: D. I. k. 98. l.; M. N. Gy.: X. k.
232. l. E gyüjtemény: 55., 56. sz. m. és jegyzete. 65., 74. sz. m.
Kúnos: Oszmán. 11., 26., 49. sz.; Gonzenbach: 33., 34. sz. j.;
Köhler: I. k. 126., 367. l.</p>
<p><i>Aranyozó víz:</i> Gaal: III. k. 104., 137. l.; Merényi: D. I.
k. 105. l.; M. N. Gy.: III. k. 322. l. E gyüjtemény: 32. sz. m.</p>
<p>Grimm: 3., 136. sz.; Hahn: II. k. 197. lapján a 2. változat.
Schott: 11. sz. m.</p>
<p>56. <b>Krisztus Urunk és a mostoha testvérek.</b></p>
<p>Majláth: 318. l. A rózsát nevető herczegnő. <span class=
"pagenum"><a name="Page_521" id="Page_521">-521-</a></span></p>
<p>Arany: 184. l. Az aranyhajú herczegkisasszony.</p>
<p>Grimm: 135. sz.; Gonzenbach: 33., 34. sz. j.; Köhler: I. 127.
l.</p>
<p><i>A szem visszaszerzése:</i> M. N. Gy. IX. k. (Berze Nagy) 562.
l.; u. o. X. k. 237. I. <i>Megérdemelt ajándék leánynak:</i> v. ö.
55. sz. j.</p>
<p>57. <b>Szép Ilonka.</b> Ipolyi; 12., 68., 359. l. L. az 56., 58.
sz. m. Ethnographia: XX. évf. 173. l. a Berta mondában a kísérő
lesz a fejedelemnő.</p>
<p><i>Születéskor</i> kapott <i>ajándékokat</i> v. ö. 63. sz. m. és
j.</p>
<p>58. <b>Rózsás Panni.</b> Ipolyi, 288. l. V. ö. 56., 57. sz.
m.</p>
<p>Majláth: 318. l. A rózsát nevető herczegnő.</p>
<p>Gaal: II. k. 54. l. Leányszín Bálint és Gyöngyszín Ilona.</p>
<p>Erdélyi: III. k. 252. l. Az özvegyember és árva lány.</p>
<p>M. N. Gy.: IX. k. (Berze Nagy) 208. l. A faladárló meg az
aranyhajú királykisasszony.</p>
<p>Gonzenbach: 33., 34. sz. j. Köhler: I. k. 127. l.</p>
<p>59. <b>A griffmadár leánya.</b> Lásd a 60. számut.</p>
<p>Erdélyi: II. k. 345. l. A három pomarancs.</p>
<p>Merényi: E. II. k. 35. l. A nádszál kisasszony.</p>
<p>Arany: 148. l. A tündérkisasszony és a czigányleány.</p>
<p>Istvánffy: 39. l. Akit nem anya szült.</p>
<p>M. N. Gy.: IX. k. (Berze Nagy) 213. l. A gallyból jött
királykisasszony. U. o.: X. k. (Horger) 96. l. A háromágú tölgyfa
tündére. Kúnos: Török: 10. l.</p>
<p>Magyar változataiban rendesen: <i>növényből</i>, olaszban:
<i>szekrényből</i>, Gonzenbach: 13. sz. j., mesénkben
<i>tojásból</i> jön ki <i>a kisasszony</i>. Köhler: I. 61., 346. V.
ö. u. o. 369. l. Gonzenbach: 13. sz. j. <i>Holtból növény:</i> 40.
sz. j.</p>
<p>60. <b>Mádéné rózsái.</b> V. ö. az 59. sz. m. Változataiban
kisasszony, <i>itt rózsa kér inni</i>. <i>A kisasszony állat:</i>
kácsa, galamb <i>alakjában</i> repül vissza Mádénéhoz hazájába.</p>
<p>61. <b>Józsika és Mariska.</b> Ipolyi: 94., 204. l. V. ö. 62.
sz. m.</p>
<p>Gaal: II. k. 54. l. Leányszín Bálint és Gyöngyszín Ilona.</p>
<p>Erdélyi: III. k. 274. l. A két testvér. <span class=
"pagenum"><a name="Page_522" id="Page_522">-522-</a></span></p>
<p>Arany: 52. l. Az őzike.</p>
<p>M. N. Gy.: IX. k. (Berze Nagy) 334. l. A szegény árva lány meg
testvére: az őzecske; u. o. IX. k. 342. l. A hizlalóra fogott két
egytestvér. Kúnos: Török: 1. l., Grimm: 11. sz., Hahn: 1. sz. j.
Gonzenbach: 48., 49. sz. j., Köhler: I. k. 385., 438. l.</p>
<p>62. <b>Az aranyhajú.</b> Ipolyi. 94., 95., 204., 403. l. A 61.
sz. változata. »Vessétek vissza kézből fejeteken keresztül«, mondja
mesénk. – »A fején által hátra veti (lövi)« s erdő támad a fésüből,
hegy lesz a kőből. Hunfalvy: 162., 139., 167. l. Az <i>igézéshez a
jel is tartozik</i>, nem elég csak eldobni a tárgyat, mit azért
idéztem, hogy erre is gond fordítandó. <i>Üldözés közben a
hátravetett tárgyakból:</i> Gaal: III. k. 44. lapján: kefe – erdő,
vakaró – kőszikla lett a fejen általvetve. Erdélyi: II. k. 366. l.
vakaróból, keféből, pokróczból hozzájok hasonló sűrűségű erdő lett;
Merényi: E. II. k. 73. l.: lókefe – erdő, lótörlő – tenger,
lóvakaró – erdő, ugyanígy Merényi: D. I. k. 85. lapján. M. N. Gy.:
IX. k. 266. l.: kefe – erdő, tojás – hegy, törölköző – tenger; u.
o. IX. k. 491. l. lókefe – ezüst erdő, lóvakaró – aranyerdő; u. o.
X. k. 310. l. hajszál – erdő, lópatkó – kőszál, kendő – erdő.
Gyüjteményünk 23. sz. meséjében: vakaró – erdő, kefe – erdő, szűr
(erdő?); a 62. sz. mesében: meszelő – erdő, fésü – erdő, tojás –
tó. A 19. sz. mesénkben menekülése közben zsák suskát, zsák
mogyorót, zsák diót szór el; de hogy mássá változnék el az elszórt
gyümölcs, nem tesz róla említést.</p>
<p>Maga <i>megé dobja</i> a svéd-lapp, Halász: 83. sz. gombolyag –
hegy, korsó – tó, kő – szikla lesz. Változatai: Köhler I. k. 171.,
388. l. Sklarek: 14. sz. j.</p>
<p>63. <b>A tizenkét aranyhajú gyermek.</b> V. ö. a 64., 65., 66.,
67.</p>
<p>Gaal: I. k., 200. l. Jankalovics.</p>
<p>U. o.: III. k. 148. l. Az aranyhajú hármasok.</p>
<p>Erdélyi: III. k. 195. l. A világ szép asszonya.</p>
<p>U. o.: III. k. 212. l. A kezetlen lány. <span class=
"pagenum"><a name="Page_523" id="Page_523">-523-</a></span></p>
<p>Merényi: E. I. k. 41. l. A szárdiniai király fia.</p>
<p>Kriza: 414. l. Az irigy testvérek.</p>
<p>Kálmány: K. I. k. 236. l. A kővel berakott királyné.</p>
<p>Istvánffy: 62. l. A csonka leány.</p>
<p>M. N. Gy.: VII. k. (Majland) 379. l. Nád Péter.</p>
<p>U. o.: IX. k. (Berze Nagy) 173. l. Hajnal János.</p>
<p>U. o.: IX. k. (Berze Nagy) 197. l. A boldogtalan királyné.</p>
<p>U. o.: X. k. (Horger) 313. l. Tündér Ilona és az aranyhajú
ifjú.</p>
<p>Lásd Hahn: 69. sz. jegyzetét, Köhler: I. 118., 143., 565. l.
–</p>
<p>Figyelmet érdemel, hogy <i>elátkozással teszi ki</i> a
Mátrahegyre az arany cziprusfára s a királynét a Jégvölgybe
utaztatja.</p>
<p>64. <b>A tengeri kisasszony.</b> Ipolyi 84., 85., 103., 236.,
288. l. V. ö. a 63. sz. m.; Kúnos: Oszmán: 40. sz.; Gonzenbach: 5.
sz. m.; a tükörről l. a 17. sz. j.</p>
<p>65. <b>Az aranyhajú gyermekek.</b> V. ö. 64. sz. m. A
<i>lebetegedő nő ellen való ármánykodást:</i> 64. sz. m. és
jegyzetében. Hahn 4. m. t. felsorolt meséiben. A <i>beszélő
madár</i> Gonzenbach: 5. sz. j. s e gyüjtemény 64., 65. sz. m.
<i>Gyöngyhullajtás a szemből:</i> 55. sz. m. j.</p>
<p>66. <b>A tizenkét varjú.</b> Ipolyi; 247. l.</p>
<p>Merényi: D. I. k. 115. l. A tizenkét fekete varjú.</p>
<p>M. N. Gy.: VII. k. (Majland) 430. l. A tizenkét koronás hattyú
és a csiháninget fonó testvérkéjük.</p>
<p>U. o.: IX. k. (Berze Nagy) 216. l. A hét holló. 223. l. A hét
darú.</p>
<p>Kálmány: K. II. k. 216. Az öregember majmai. V. ö. Kuhn: 10. sz.
m.; Grimm: 49. sz. j.; Hahn: 96. sz. j.; Köhler: I. k. 57., 67.,
175. Hahn: 20. m. t. Sklarek: 7., 8. sz. j.</p>
<p><i>A lebetegedő nő ellen való ármánykodás:</i> 63. sz. m. s
jegyzetében. <span class="pagenum"><a name="Page_524" id=
"Page_524">-524-</a></span></p>
<p>67. <b>A csonkakezű leány.</b> Találkozik a 63. sz. m. s
jegyzetével; Erdélyi: III. k. 212. l. A kezetlen leány; Kriza: 414.
l. Az irigy testvérek; Istvánffy: 62. l. A csonka leány.</p>
<p>M. N. Gy.: IX. k. (Berze Nagy) 203. l. Az ördöngős asszony meg a
lánya. U. o.: 173. l. maga csonkítja meg magát.</p>
<p><i>A levélhamisítás:</i> 75. sz. m. j.</p>
<p>A lánczra kötött agárféle boszorkány, mondhatni: előrántott új
része a mesének, homályos. Az <i>embernek kutyaalakban</i> való
előjövése nem csak a magyar meseirodalomban ismeretes: M. N. Gy.:
IX. k. 310. lap s jegyzete; hanem egyebütt is: Rohde, Ervin: Kleine
Schriften II. k. 72. lap.</p>
<p>68. <b>Hamupepejke.</b> Ipolyi, 180. l.</p>
<p>Ethnographia: XIV. évf. 136. l. – Katona Lajos ismertetése;
Gaal: II. 133. l. Hamupepejke; Erdélyi: II. k. 367. l. Hamupipőke;
Istvánffy: 86. l. Hamupipőke; M. N. Gy.: IX. k. (Berze Nagy) 68. l.
Az aranyköles 405. l. A két királyfi., a 3-as verseny 12. sz.
m.</p>
<p>69. <b>A mostohatestvérek.</b> Ipolyi: 60. l. Ethnographia: XIV.
évf. 131. l. – Katona Lajos; Erdélyi: III. k. 252. l. Az özvegy
ember és árvalány.</p>
<p><i>A czipőpróbálgatás:</i> Erdélyi: III. k. 354. l.; M. N. Gy.:
IX. k. 80., 83. lap.</p>
<p>70. <b>Fekete saskirály.</b> <i>Tiltott szoba nyitásával járó
felesége rablása</i> Majláth: 225. l., Merényi: S. II. 1. l., M. N.
Gy.: VII. k. 435., IX. k. 29., 45., X. k. 422. l., <i>a nélkül:</i>
M. D. I. 3. l. Kálmány: Sz. I. 131. l., M. N. Gy.: VI. 333., IX. k.
274., X. k. 280. l.</p>
<p><i>Kigyó hozta forrasztófű.</i> 86. sz. m. L. Grimm: 16. sz. m.
jegyzetét.</p>
<p>Nálunk farkas hoz: Merényi: E. I. k. 93. l., M. N. Gy.: X. k.
435. l.; gyíktól veszi el: Gaal II. k. 104. l. A 8. sz. m. a medve
csak hallott forrasztófűről.</p>
<p><i>Lóbőrbe bújás:</i> 6. sz. j. <span class="pagenum"><a name=
"Page_525" id="Page_525">-525-</a></span></p>
<p>71. <b>Donát.</b> Sklarek: 16. sz. jegyzetében szól Hahn 19. m.
t. az <i>anyára</i> vonatkozó változatairól, első sorban a Magyar
Nyelvőr: IX. k. 211. l. A csudaerős királyfi meséről; önálló
gyüjteményeikben nem lelek párját, kötetünk kettőt is bemutat, a
71., 72. számut. A 71. sz. változata: Schott: 27. sz. meséjében
van, összehasonlítandó a következő 72. sz. mesénkkel.</p>
<p>A <i>nővérre</i> vonatkozólag a M. N. Gy.: X. k. 48. és u. o. a
IX. k. 104. lapján találunk. Lásd Gonzenbach: 26. sz. j. Köhler: I.
k. 303. l.</p>
<p><i>Krisztus ajándéka:</i> (szamár, puska, körtefa) a két
utóbbiból következtetve, meg hegy sorsának részvételéből eredő,
tehát szánó 3-as ajándék, v. ö. a 79. sz. m. jegyzetével.</p>
<p><i>A 3-as Ördög örökség:</i> 12. sz. m. jegyzetében van
elősorolva.</p>
<p><i>Kád telesírás:</i> 4. sz. m. j.</p>
<p><i>Hajnalt köti, kakast lelövi:</i> Gaal: II. k. 160. l., Kriza:
408. l., M. N. Gy.: IX. k. 118. l.</p>
<p><i>Az elpusztítani akaró küldözgetés:</i> M. N. Gy.: IX. k.
104.; u. o. X. k. 48. l., e gyüjtemény: 64., 71., 72. sz. m.</p>
<p>72. <b>Az üldözött királyfi.</b> L. a 71. számú mesét.</p>
<p>73. <b>Kisokoska.</b> Erdélyi: I. k. 466. l. Név nélkül; u. o.:
III. k. 262. l. A titkolódzó kis fiú és az ő kis kardja. M. N. Gy.:
VI. k. (Vikár) 361. Az álmát eltitkoló fiú. Megvan: Schott: 9. sz.
m., Köhler: I. k. 430., 432. l. Mint jó lövő összehasonlítható a
71. sz. kakast lelövővel. <i>Kő közé rakása</i> a 106. sz.
meséjével egyezik.</p>
<p>74. <b>Tisza tündér.</b> Ipolyi: 575. l. A <i>tündérek
elrablása</i> Hunor és Magyar nőrablására emlékeztet: Sebestyén: A
m. honfoglalás mondái, I. 347. l. A <i>nőrablás</i> a XVIII.
században a votjákoknál a férjhez menetelnek rendes módja volt:
Munkácsi: Votják: 210. l., a szerbeknél ma sem ritka
Temesközön.</p>
<p><i>Gyöngyhullajtás a szemből:</i> 55. sz. m. jegyzete.</p>
<p><i>A víz kiveti a gonoszt:</i> Haltrich: 1. sz. <span class=
"pagenum"><a name="Page_526" id="Page_526">-526-</a></span></p>
<p>75. <b>Malmeduczi József.</b> Gaal: II. k. 115. l. A szerencsés
óra. M. N. Gy.: IX. k. (Berze Nagy) 93. l. A tollas Ördög.</p>
<p><i>A megbízó kérdések:</i> Majláth: 109. l.; Gaal: II. k. 120.;
III. k. 23. l.; M. N. Gy.: III. k. 400., 325. l. és a jegyzetében.
M. N. Gy.: IX. k. 96. l.; e gyüjtemény: 21., 75., 85. sz. m.
Gonzenbach: 47. sz. j. Sklarek: 2. sz. j.</p>
<p>A <i>levélhamisítás, kicserélés</i> a 67., 75. m.; Erdélyi: III.
k. 212. l.; Gaal: II. k. 117. t.; Kriza: 417. l.; Istvánffy: 62.
l.; M. N. Gy.: IX. k. 95., 181., 205. l. <i>Hamisítja</i> a tót:
Ethnographia: XX. évi. 108. l. Gonzenbach: 24. sz. j. Köhler: I. k.
465. – II. k. 356., 679. l.</p>
<p>76. <b>Az aranyeke.</b> V. ö. a 77. sz. mesével, dr. Herrmann
Antal: Ethnologische Mitteilungen aus Ungarn: 1. évf. 365. l.
jegyzetével. Wuk. 157. l. Köhler: I. k. 383., 445. l.</p>
<p>77. <b>A bíró leánya.</b> Lásd a 76. sz. mesét, M. N. Gy.: I. k.
478. l. Az okos leányt és jegyzetét, u. o.: VI. k. (Vikár) 317. l.
Mátyás királyról, Gesta Romanorum LXVI. (LXIV.) rész. Ethnographia
XX. évf. 131., 196. l. Kúnos: Oszmán, 10. sz. Schleicher: 3. l.
Gonzenbach: 15. sz. jegyzetét.</p>
<p>78. <b>A három csomó.</b> A <i>látottak megfejtése:</i> 25. sz.
j. A <i>gyertya magától való meggyulladása:</i> Köhler: I. k. 148.
l.</p>
<p>79. <b>Krisztus Urunk és a szegény ember.</b></p>
<p>Gaal: III. k. 142. l. Az ostobán az isten is csak bajjal
segít.</p>
<p>Erdélyi: II. k. 369. l. A koldus ajándéka.</p>
<p>U. o. III. k. 299. l. A szegény ember és a király.</p>
<p>M. N. Gy.: IX. k. (Berze Nagy) 419. l. Krisztus Urunk meg a
czigány.</p>
<p>A <i>szánó 3-as ajándék</i> rendesen Krisztustól: Gaal: III. k.
142. lapján: abrosz, bárány, tarisznya, Erdélyi: II. k. 369. l.:
abrosz, bárány, bunkó, u. o.: III. k. 299. l.: asztal, kecske, dob;
Istvánffy: 4. l. (Ördögtől) tyúk, szűr, tarisznya, abrosz; M. N.
Gy.: IX. k. 419. l.: szamár, lepedő, bot; u. o.: X. k. 58. l.
(Ördögtől) zacskó, kalap, bot. Vén banya adja háromnak egyet-egyet.
U. o.: III. k. <span class="pagenum"><a name="Page_527" id=
"Page_527">-527-</a></span> 343. l. erszény, sapka, vessző;
fordítottja: Gaal: I. k. 43. l.: három banya ad egynek egy-egy
ajándékot: kalapács, aranyvessző, kard. Gyüjteményünk 79. sz.
meséje 4-et sorol elő: asztal, daráló, csacsi, bot; M. N. Gy.:
VIII. k. 434. l. 2-féle táskát, Gaal: III. 139. lapján hegedű,
puska van csak.</p>
<p>Kúnos: Oszmán. 13. sz. m.: asztal, malmocska, bot.</p>
<p>Gonzenbach: 52. sz. j. Köhler: I. k. 47., 67., 423., 588. V. ö.
71., 93., 94. sz. m.</p>
<p>81. <b>Az öreg koldus és a jószivű fiú.</b> Ipolyi: 13., 323. l.
V. ö. a 7. sz. mesével, a <i>Vörös vitéz szerepével</i> a
jegyzetben.</p>
<p>83. <b>Jámbor János: a kecskepásztor.</b> V. ö. Meyer Gusztáv:
Essays und Studien zur Schprachgeschichte und Volkskunde (Berlin,
Oppenheim. 1885.) 276–286. l.</p>
<p>85. <b>Véres oltárok.</b> Változatát Ipolyi: 366. l.
közlötte.</p>
<p>Gaal: I. k. 104. l. A szökött katona.</p>
<p>U. o. I. k. 139. l. A zöld dragonyos.</p>
<p>U. o. II. k. 214. l. Egy szegény halászról.</p>
<p>U. o. III. k. 133. l. Kincskeresők.</p>
<p>Merényi: E. I. k. 134. l. Az elzárkozott leány.</p>
<p>Pap: 94. l. A halá’l vőlegény.</p>
<p>M. N. Gy: I. k. 447. l. A ténsúr és Jancsi kocsis.</p>
<p>U. o.: IX. k. (Berze Nagy) 397. l. A bátor katona.</p>
<p>Kálmány: Sz. II. k. 104. l. A hazajáró lélek adóssága. A lappok
<i>templomba járatják</i> a <i>hazajárót:</i> Halász: 57. sz.
Ugyanígy Csanádpalotán az elmagyarosodott <i>tótok</i> egyik
boldogult plébánosukat holta után sokáig járatták <i>misézni</i>
éjjel a templomba.</p>
<p>86. <b>Az obsitos.</b> A forrasztófűről. 70. sz. j.</p>
<p>87. <b>Az Ördögnek igért gyermek.</b> L. a 85., 86. sz. m.</p>
<p><i>Ördögnek</i> igért <i>nem tudott</i> gyermekét; Gaal: II. k.
214.; III. k. 234. l.; Erdélyi: III. 219., 319. 329. l.; Merényi:
D. II. k. 51., 129. l.; Kálmány: Sz. III. k. 1. l. és jegyzete, M.
N. Gy.: X. k. 128. l., e gyüjtemény: 87., 88. sz. m.</p>
<p><i>Pokolban szolgálás:</i> 29. sz. m., Köhler: I. k. 69. l.
<span class="pagenum"><a name="Page_528" id=
"Page_528">-528-</a></span></p>
<p><i>Tánczoltató muzsika:</i> M. N. Gy.: IX. k. 578. l. 62.
számában felsoroltakon kívül: u. o.; X. k. 182. l.</p>
<p>88. <b>Mádaj.</b> Ipolyi: 52., 53., 54., 182., 359., 387. l.</p>
<p>Kriza: 447. l. Megölő Istéfán s jegyzete: M. N. Gy.: XII. k.
466. l.</p>
<p>A szlávoknál még a <i>neve</i> is megvan: Haupt: II. k. 315. l.:
Maday, Voycicki: 74. és j. 87. l.: Madey, Köhler: I. 413; irást
hoz; u. o.: I. k. 33. l.</p>
<p><i>A vezeklés:</i> 32. sz. j.</p>
<p><i>Megbízó kérdések:</i> 75. sz. j.</p>
<p><i>Az Ördög megcsalása:</i> 89. sz. j.</p>
<p><i>A pokolba menés:</i> M. N. Gy.: X. k. 130. l.</p>
<p>89. <b>Fillinkó.</b> Ipolyi: 67., 112., 575. l.</p>
<p>Erdélyi: III. k. 325. l. Zsivány Gyuri.</p>
<p>Merényi: S. II. k. 171. l. Tilinkó.</p>
<p>U. o.: D. II. k. 93. l. A kárvallott juhász.</p>
<p>M. N. Gy.: III. k. 398. l. Többet tud az apjánál. Köhler: I. k.
256., 307., 415.</p>
<p>Gaal: III. k. 66. l. A szegény ember, ki az Ördögöt
megcsalta.</p>
<p>Merényi: S. I. k. 183. l. A vitéz szabó.</p>
<p>M. N. Gy.: I. k. 383. l. A czigány az égben és pokolban.</p>
<p>U. o. VI. k. (Vikár) 343. l. Medve Jankó.</p>
<p>U. o. VIII. k. (Sebestyén) 431. l. Markalf.</p>
<p>U. o. IX. k. (Berze Nagy) 312. l. Tilinkó.</p>
<p>U. o. IX. k. (Berze Nagy) 513. l. A furfangos czigány.</p>
<p>U. o. IX. k. (Berze Nagy) 518. l. A három örökség.</p>
<p>U. o. X. k. (Horger) 432. l. A tolvaj czigány.</p>
<p>Kálmány: Sz. I. k. 124. l. Az örökség.</p>
<p>Kriza: 447. l. Megölő Istéfán. V. ö. e gyüjtemény: 87., 88.,
125. sz., Munkácsi: Votják: 112. l., Buch: 118. l., Poestion: 93.
l., Köhler: I. k. 58., 77., 349., 478. l. Az idézett művek első
része Fillinkó <i>tolvajságára</i>, a második az <i>Ördög
kijátszására</i> vonatkozik.</p>
<p>90. <b>A földmives fiú és a Vörös ember.</b> V. ö. 91. sz. m.
<span class="pagenum"><a name="Page_529" id=
"Page_529">-529-</a></span></p>
<p>Gaal: III. k. 180. l. Az írástudó szegény fiú.</p>
<p>M. N. Gy.: III. k. 362. l. Hamvas Gyurka és j.</p>
<p>U. o. VI. k. (Vikár) 277. l. Az ördög szolgája.</p>
<p>Schott. 18. sz. m., Grimm: 68. sz. j., Köhler I. k. 138., 556.
l., Sklarek: 25. sz. j., Benfey: I. k. 410. l.</p>
<p>91. <b>A különös írás.</b> Ipolyi: 579. l. A 90. sz. változata.
<i>A fiú és ördög-féle változás:</i> Gaal: III. k. 182. 1. l.: ökör
– mészáros, paripa – ördög, egér – macska, galamb – kánya, gyűrű –
doktor, köles – kakas: M. N. Gy.: III. k. 362. l.: csóka – sas,
kendő – macsuka, csóka – sas, gyűrű – úrfi, paripa – óbester,
csitkó – uraság, csitkó – lovász. U. o.: VI. k. 277. l.: paripa –
úr, bika – úr, paripa – úr, madár – karvaly, gyűrű – orvos,
kölesszem – kokas. A gyüjtemény: 90. sz.: hal – csuka, nyúl – egér,
gyűrű – szolga, köles – pulyka, az Ördög ezután egér lett, a fiú
macska s megette. 91. sz.: ló – Ördög, egér – macska.</p>
<p><i>Az íráskönyv</i> 13. sz. j.</p>
<p>93. <b>Az Ördög és a kovács.</b> <i>Krisztus 3-as ajándéka:</i>
90. sz. j. Kuhn: 277. l., Köhler: I. k. 83., 105. l.</p>
<p>94. <b>Pipa Misó.</b> Ipolyi; 373. l., a 388. l. tévesen 240.
sz. ad neki. A cseh Pipán változata Waldau 526. l. Misó is
megtartotta a nevét. Köhler: I. k. 83. l. sincs Péter megkímélve a
zsáktól. Köhler: I. k. 83., 110., 258. l. Gonzenbach: 57. sz. j. A
<i>félelmet keresés</i>. Erdélyi: III. k. 289. l.: A
félelemkereső.</p>
<p>U. o.: III. k. 315. l.: Ne félj Jancsi. Grimm: 4. sz. V. ö. a
<i>hazajárókkal:</i> 85. sz. Krisztus katonának adta, <i>kiérdemelt
3-as ajándéka:</i> Gaal: I. k. 104. l. kenyér, sapka, kulacs, –
pipa, zsák, furkó, M. N. Gy.: I. k. 498. l. lúd aprólékos kásából
és czipóból ki nem fogyó asztal, kulacs, örök élet. U. o., VIII. k.
461. l. sonka, csutora, birka legelővel, U. o. X. k. 64. l. zacskó,
palaczk, bot, Kálmány: Sz. I. k. 154. l.: pipa, zacskó, kulacs. E
gyüjtemény: 94. sz. pipa, pohár, zsák, U. i.: 93. sz. szék, eperfa,
zsák, <span class="pagenum"><a name="Page_530" id=
"Page_530">-530-</a></span> U. i.: 71. sz. szamár, puska, körtefa,
nincs megmondva, milyen a szamár?</p>
<p>A <i>menyországba jutást</i> v. ö.: Gaal: I. k. 104. l.,
Kálmány: Sz. III. k. 175. l., M. N. Gy.: I. k. 383. l., U. o.:
VIII. k. 462. l., U. o.: X. k. 64. l., Sklarek: 24. j.</p>
<p>95. <b>Janosik.</b> Ipolyi: 182., 183. l. Ethnographia: XIX.
évf. 229., 299. l.</p>
<p>96. <b>A kocsmárosleány.</b> Ipolyi, 183. l. L. a 97. sz. m.
Schleicher: 9. l. Gonzenbach: 10. sz. j.</p>
<p><i>Nyakszeldelés:</i> 108. sz. j.</p>
<p>97. <b>Bojnyikok.</b> V. ö. a 96. sz. mesével.</p>
<p>Erdélyi: II. k. 340. l. A grófkisasszony.</p>
<p>M. N. Gy.: X. k. (Horger) 163. l. Az ágy alá esett ujj.</p>
<p>A <i>gombolyag</i> a 40. számú mese jegyzetében.</p>
<p>99. <b>A Szükség.</b> M. N. Gy.: VIII. k. (Sebestyén) 445. l.
Csacsi Csicsa.</p>
<p>U. o.: IX. k. (Berze Nagy) 524. l. Czene, közli pár sorát.</p>
<p>A <i>pénztalálás:</i> Schott: 43. sz. A <i>bolond keresés:</i>
Köhler: I. k. 81., 82., 134., 218., 266. l.</p>
<p>100. <b>A bolondos fiú.</b> Merényi: E. I. k. 197. l. Bolond
Jankó.</p>
<p>U. o.: II. k. 213. l. Bolond Jankó.</p>
<p>U. o.: D. I. k. 154. l. A czigány és az obsitos.</p>
<p>M. N. Gy.: I. k. 422. l. Ilók és Mihók, s j.</p>
<p>U. o. VIII. k. (Sebestyén) Csacsi Csicsa s j.
<i>félszegségeiből:</i> Kriza: 424. l., Ethnographia XIX. évf. 354.
l. a csuvas Ostoba Iván találtunk.</p>
<p>Köhler: I. 71., 97. – 337., 341. l.</p>
<p>101. <b>Hazugság.</b> M. N. Gy.: II. k. (Török) 456. l. Az már
nem igaz, U. o.: IX. k. (Berze Nagy) 572. l. Nem igaz.</p>
<p>Kálmány: K. II. k. 213. l. Nem igaz.</p>
<p>Köhler: I. k. 96., 322., 410. l.</p>
<p>102. <b>Borsszem Jankó.</b> Gaal: III. k. 81. l. Babszem
Jankó.</p>
<p>Arany: 173. l. Babszem Jankó. <span class="pagenum"><a name=
"Page_531" id="Page_531">-531-</a></span></p>
<p>A <i>gyermek elveszése</i> Istvánffy: 11. lapján van.</p>
<p>V. ö. Grimm: 37., 45. sz. m., Köhler: I. k. 68., 107., 109.,
196. l.</p>
<p>103. <b>A kis nyúl.</b> M. N. Gy.: IX. k. 546. lapján A kis
kakas, jegyzetében 581. lapon a 85. sz. alatt sorolta elő Katona
Lajos a változatait; v. ö. még Munkácsi: Vogul, IV. k. 1. f. 322.
l. A verébének <i>utoljával</i>.</p>
<p>104. <b>Attila kardja.</b> Ipolyi: 508. l. Kálmány: Sz. III.
303. l. Atilla kardja.</p>
<p>106. <b>Toldi.</b> Ipolyi: 458. l. Vesd össze Ilosvai Péter és
Arany János feldolgozásával. A nógrádi változat: Ethnographia: II.
évf. 235. l. Toldit számkiveti, hagyományunk <i>éhhalálra</i>
kárhoztatja: bezáratja, mint az oláhok Petrut. Schott: 9. sz.,
Akhibárt is, mikor szükség van reá, megszabadítja a népköltés:
Ethnographia: XX. évf. 195. l. éppen úgy Kisokoskát is a 73. sz.
mesénkben. Mátyás királyt a hagyomány utolján <i>levegőben
utaztatják</i>, mint a vendek Nagy Frigyest; Schullenburg: 37. l.
<i>bűvös könyv</i> olvasással, melyre Gaal: III. 118. l.
<i>kinyílik az ajtó</i>. Gaal: III. k. 99. lapján
<i>balrahajtogatásával Tűzi-lelkek</i> jönnek elő, mint adatunkban:
Ördögök. L. a 12., 13. sz. m. és jegyzetét, továbbá Szilády
értekezését: Olcsó könyvtár 515–516. szám.</p>
<p>108. <b>Mátyás király és a szökött huszár.</b></p>
<p><i>Nyakszeldelés:</i> Gaal: II. k. 161. l., Kriza: 409. l., M.
N. Gy.: IX. k. 119. l. e gyüjtemény: 96. sz. mesében, Kúnos: Török,
95. l.</p>
<p>109. <b>A kakas és Mátyás király.</b> Változata a 110. m. j.
lásd a jegyzetét.</p>
<p>110. <b>A pénzt terítő kakas.</b> Ipolyi, 316. l. L. 109. m.</p>
<p>M. N. Gy.: I. k. 443. l. A kis kakas gyémánt félkrajczárja.</p>
<p>Merényi: S. I. k. 220. l. A szegény asszony kakasa.</p>
<p>Kálmány: K. II. k. 209. l. A szomszédasszony kakasa.</p>
<p>111. <b>Ilvay.</b> A mult század hatvanas éveiben Szegeden a nép
Rózsa Sándorról mesélte, hogy nyugodtan ette a tejet a
figyelmeztetés után is: hogy jönnek a vasas németek. <span class=
"pagenum"><a name="Page_532" id="Page_532">-532-</a></span></p>
<p>A most bemutatott mese alatt Tompa e sajátkezű jegyzete
olvasható: »Adoma a’ kurucz világból.</p>
<div class="poem">
<div class="stanza"><span class="i0">Beh szomorú idő fordult a
magyarra,<br /></span> <span class="i0">Teremtő szent Atyánk
fordítsd dolgunk jórá.<br /></span> <span class="i32"><i>Tompa
Mih</i>.«<br /></span></div>
</div>
<p>113. <b>Délibáb, a Puszta leánya.</b> Ipolyi, 91. l. Ugyanott
megjegyzi, hogy: »egy népkönyvi példányból kiolvasott« adat.</p>
<p>114. <b>Délibáb.</b> Ipolyi, 91. l. közli, hol megjegyzi róla,
hogy »a Griselini Temes banát 2, 43. az alföldi és banátsági tenger
alapról« műben van.</p>
<p>115. <b>A Veres-tenger.</b> <i>Vagdalódzó kard:</i> 16. sz. m.
j.</p>
<p>120. <b>A dubricsoni oltár keletkezése.</b> <i>Sárkánynak leányt
áldozni:</i> 8. sz. m. L. az Ethnographia: XII. évf. Róheim:
Sárkányok és Sárkányölő hősök, 129. l.</p>
<p><i>Kakasszó ereje:</i> Kőváry: 16., 68., 97. l. Kálmány: Sz.
III. k. 1. l. Világunk alakulásai: 8. l. E gyüjtemény: 54., 120.
sz. Köhler: Aufsätze: 581. l.</p>
<p>124. <b>Az ecsedi Sárkány.</b> Vesd össze a 13. sz.
jegyzettel.</p>
<p>125. <b>Az elkárhozott lelkek.</b> <i>Csalással</i> fog ki az
Ördögön: 87. sz. j.</p>
<p>128. <b>Mióta honos a nyomor a nép között?</b> Ipolyi, 65.
l.</p>
<hr class="chap" />
<div class="footnotes">
<h2>Lábjegyzetek.</h2>
<div class="footnote">
<p><a name="Footnote_1" id="Footnote_1"></a> <a href=
"#FNanchor_1"><span class="label">1)</span></a> E kötet
szerkesztője Ipolyi kézirati hagyatéka alapján a gyüjtők teljes
névsorát ekként állította össze:</p>
<p><i>Ágoston</i> Sámuel, Debreczen; – <i>Bakai</i> Ferdinánd,
Szeged; – <i>Bakos</i> Antal, Gaborján és Püspöki Bihar vm.,
Debreczen és Püspökladány Hajdu vm., Berkesz Szabolcs vm.,
Kis-Palád Szatmátmár-vm.; <i>Bartha</i> József hely nélkül; –
<i>Bihari</i> István hely nélkül; – <i>Bihari</i> Péter, Békés; –
<i>Bihari</i> Sándor hely nélkül; – <i>Bujdosó</i> Lajos hely
nélkül; – – <i>Csaplár</i> Benedek, Nyitravölgy, Pan vidéke,
Nyárád, Szeged; – <i>Csecsődi</i> József, Bakonyszeg Bihar vm.; –
<i>Csolosz</i> Pál, Máramarossziget és Ugocsa vm.; – <i>Deák</i>
János, Kecskemét; – <i>Debreczeni</i> Ferenc, Szeged; –
<i>Debreczeni</i> János, Eger, Parád Heves vm., Jászberény,
Magyar-Kanizsa, Szeged; – <i>Fehér</i> Ferdinánd, Dunaszerdahely és
Vajka Pozsony vm.; – <i>Fekete</i> Sándor hely nélkül; –
<i>Furdek</i> F., Debreczen; – <i>Gulyás</i> Lajos hely nélkül; –
<i>Győrffy</i> Károly, Dobozi Békés vm.; – <i>Gyulai</i> József
hely nélkül. – <i>Hajnal</i> István, Békés; – <i>Herczegh</i>
Mihály, Hódmezővásárhely; – <i>J. K.</i> Csécse (vm.?); – <i>K.
J.</i> hely nélkül; – <i>K. L.</i> hely nélkül; – <i>Kalmár</i>
Bertalan, Kiskunfélegyháza; – <i>Katona</i> Endre hely nélkül; –
<i>Kálmánczhelyi</i> János, Kisvárda Szabolcs vm.; – <i>Károly</i>
György hely nélkül; – <i>Kiss</i> Ferenc, Marja Biharvm.; –
<i>Kis</i> József, Szeged; – <i>Kovács</i> Imre, Kunhegyes,
Jász-Nagykun-Szolnok vm. – <i>Lévay</i> Lajos, Felsőbánya Szatmár
vm.; – <i>Lugossy</i> József (l. Súlyok József); – <i>Marczi</i>
Angella, Udvarnok Csallóköz; – <i>Mészáros</i> János hely nélkül. –
<i>N. R. J.</i> Kiliti; – <i>Nagy</i> János, Dunaszerdahely Pozsony
vm.; – <i>Névtelenek</i> Szatmár és Hortobágy; – <i>Niklovicz</i>
Bálint, Érszentkirály Bihar vm. – <i>P. D.</i> Ököritó Szatmár vm.;
– <i>Pajor</i> István, Nyék, Bihar vm. és Kis-Csalomja Hont vm.; –
<i>Papp</i> Antal, Hajdu-Böszörmény; – <i>Pap</i> László hely
nélkül; – <i>Puskásy</i> (álnév) hely nélkül; – <i>R. J. N.</i>
hely nélkül; – <i>Révész</i> Imre, Szentes. – <i>Senky</i> Samil
(álnév) hely nélkül; – <i>Simon</i> Mihály hely nélkül; –
<i>Soltész</i> János, Nyirbátor Szabolcs vm.; – <i>Somogyi</i> Imre
hely nélkül; – <i>Strósz</i> Ernő, Szeged; – <i>Sulyok</i> József
(Lugossy József), Élesd Bihar vm. – <i>Szabó</i> János,
Füzes-Gyarmat és Kőrös-Tarcsa Békés. vm.; – <i>Szabó</i> Károly
hely nélkül; – <i>Szász</i> József, Debreczen; – <i>Szeremley</i>
József, Miskolcz és Gelej Borsod vm.; – <i>Székely</i> Sándor,
Mezőtúr; – <i>Szél</i> Kálmán, Nyirbátor Szabolcs vm.; –
<i>Szluha</i> Ágoston, Szeged; – <i>Szúló</i> Ernő, Szeged. –
<i>Terényi</i> Lajos, Gyula Békés vm.; <i>Tornemiz</i> Antal hely
nélkül. – <i>Varga</i> József hely nélkül; – <i>Varsányi</i> Pál,
Nyitra és hely nélkül; – <i>Vénh</i> János, Kalocsa vidéke. –
<i>Wéber</i> Károly, Szeged.</p>
</div>
</div>
<hr class="chap" />
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_11">11</a></td>
<td>úgy a fölhdöz</td>
<td>úgy a földhöz</td>
</tr>
<tr>
<td class="tdr"><a href="#Page_155">155</a></td>
<td>jobb orzcáját</td>
<td>jobb orczáját</td>
</tr>
<tr>
<td class="tdr"><a href="#Page_167">167</a></td>
<td>máskinak csillag</td>
<td>másiknak csillag</td>
</tr>
<tr>
<td class="tdr"><a href="#Page_179">179</a></td>
<td>hangyák öszseszedték</td>
<td>hangyák összeszedték</td>
</tr>
<tr>
<td class="tdr"><a href="#Page_194">194</a></td>
<td>bemehessen a klrályhoz</td>
<td>bemehessen a királyhoz</td>
</tr>
<tr>
<td class="tdr"><a href="#Page_307">307</a></td>
<td>megbeszélte a hallott takat</td>
<td>megbeszélte a hallottakat</td>
</tr>
<tr>
<td class="tdr"><a href="#Page_320">320</a></td>
<td>10 perzcet</td>
<td>10 perczet</td>
</tr>
<tr>
<td class="tdr"><a href="#Page_346">346</a></td>
<td>egér befefujt</td>
<td>egér belefujt</td>
</tr>
<tr>
<td class="tdr"><a href="#Page_351">351</a></td>
<td>a zcsakugyan a lábára</td>
<td>az csakugyan a lábára</td>
</tr>
<tr>
<td class="tdr"><a href="#Page_434">434</a></td>
<td>be lehet állva akni</td>
<td>be lehet állva rakni</td>
</tr>
<tr>
<td class="tdr"><a href="#Page_438">438</a></td>
<td>azonban előtatálkozott</td>
<td>azonban előtalálkozott</td>
</tr>
<tr>
<td class="tdr"><a href="#Page_462">462</a></td>
<td>Jól v n fijam</td>
<td>Jól van fijam</td>
</tr>
<tr>
<td class="tdr"><a href="#Page_462">462</a></td>
<td>világ, meg shetik</td>
<td>világ, megeshetik</td>
</tr>
<tr>
<td class="tdr"><a href="#Page_466">466</a></td>
<td>Hazud z, akasztófáravaló</td>
<td>Hazudsz, akasztófáravaló</td>
</tr>
<tr>
<td class="tdr"><a href="#Page_467">467</a></td>
<td>kicsiny teretmést</td>
<td>kicsiny teretmést</td>
</tr>
<tr>
<td class="tdr"><a href="#Page_479">479</a></td>
<td>ritka kecsületességén</td>
<td>ritka becsületességén</td>
</tr>
<tr>
<td class="tdr"><a href="#Page_519">519</a></td>
<td>Királyánya Enczella</td>
<td>Királylánya Enczella</td>
</tr>
<tr>
<td class="tdr"><a href="#Page_523">523</a></td>
<td>irigy tetvérek</td>
<td>irigy testvérek</td>
</tr>
</table>
</div>







<pre>





End of the Project Gutenberg EBook of Ipolyi Arnold népmesegyüjtemé
ye (Népköltési gyüjtemény 1, by Arnold Ipolyi

*** END OF THIS PROJECT GUTENBERG EBOOK IPOLYI ARNOLD ***

***** This file should be named 56996-h.htm or 56996-h.zip *****
This and all associated files of various formats will be found in:
        http://www.gutenberg.org/5/6/9/9/56996/

Produced by Albert László
Updated editions will replace the previous one--the old editions will
be renamed.

Creating the works from print editions not protected by U.S. copyright
law means that no one owns a United States copyright in these works,
so the Foundation (and you!) can copy and distribute it in the United
States without permission and without paying copyright
royalties. Special rules, set forth in the General Terms of Use part
of this license, apply to copying and distributing Project
Gutenberg-tm electronic works to protect the PROJECT GUTENBERG-tm
concept and trademark. Project Gutenberg is a registered trademark,
and may not be used if you charge for the eBooks, unless you receive
specific permission. If you do not charge anything for copies of this
eBook, complying with the rules is very easy. You may use this eBook
for nearly any purpose such as creation of derivative works, reports,
performances and research. They may be modified and printed and given
away--you may do practically ANYTHING in the United States with eBooks
not protected by U.S. copyright law. Redistribution is subject to the
trademark license, especially commercial redistribution.

START: FULL LICENSE

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full
Project Gutenberg-tm License available with this file or online at
www.gutenberg.org/license.

Section 1. General Terms of Use and Redistributing Project
Gutenberg-tm electronic works

1.A. By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement. If you do not agree to abide by all
the terms of this agreement, you must cease using and return or
destroy all copies of Project Gutenberg-tm electronic works in your
possession. If you paid a fee for obtaining a copy of or access to a
Project Gutenberg-tm electronic work and you do not agree to be bound
by the terms of this agreement, you may obtain a refund from the
person or entity to whom you paid the fee as set forth in paragraph
1.E.8.

1.B. "Project Gutenberg" is a registered trademark. It may only be
used on or associated in any way with an electronic work by people who
agree to be bound by the terms of this agreement. There are a few
things that you can do with most Project Gutenberg-tm electronic works
even without complying with the full terms of this agreement. See
paragraph 1.C below. There are a lot of things you can do with Project
Gutenberg-tm electronic works if you follow the terms of this
agreement and help preserve free future access to Project Gutenberg-tm
electronic works. See paragraph 1.E below.

1.C. The Project Gutenberg Literary Archive Foundation ("the
Foundation" or PGLAF), owns a compilation copyright in the collection
of Project Gutenberg-tm electronic works. Nearly all the individual
works in the collection are in the public domain in the United
States. If an individual work is unprotected by copyright law in the
United States and you are located in the United States, we do not
claim a right to prevent you from copying, distributing, performing,
displaying or creating derivative works based on the work as long as
all references to Project Gutenberg are removed. Of course, we hope
that you will support the Project Gutenberg-tm mission of promoting
free access to electronic works by freely sharing Project Gutenberg-tm
works in compliance with the terms of this agreement for keeping the
Project Gutenberg-tm name associated with the work. You can easily
comply with the terms of this agreement by keeping this work in the
same format with its attached full Project Gutenberg-tm License when
you share it without charge with others.

1.D. The copyright laws of the place where you are located also govern
what you can do with this work. Copyright laws in most countries are
in a constant state of change. If you are outside the United States,
check the laws of your country in addition to the terms of this
agreement before downloading, copying, displaying, performing,
distributing or creating derivative works based on this work or any
other Project Gutenberg-tm work. The Foundation makes no
representations concerning the copyright status of any work in any
country outside the United States.

1.E. Unless you have removed all references to Project Gutenberg:

1.E.1. The following sentence, with active links to, or other
immediate access to, the full Project Gutenberg-tm License must appear
prominently whenever any copy of a Project Gutenberg-tm work (any work
on which the phrase "Project Gutenberg" appears, or with which the
phrase "Project Gutenberg" is associated) is accessed, displayed,
performed, viewed, copied or distributed:

  This eBook is for the use of anyone anywhere in the United States and
  most other parts of the world at no cost and with almost no
  restrictions whatsoever. You may copy it, give it away or re-use it
  under the terms of the Project Gutenberg License included with this
  eBook or online at www.gutenberg.org. If you are not located in the
  United States, you'll have to check the laws of the country where you
  are located before using this ebook.

1.E.2. If an individual Project Gutenberg-tm electronic work is
derived from texts not protected by U.S. copyright law (does not
contain a notice indicating that it is posted with permission of the
copyright holder), the work can be copied and distributed to anyone in
the United States without paying any fees or charges. If you are
redistributing or providing access to a work with the phrase "Project
Gutenberg" associated with or appearing on the work, you must comply
either with the requirements of paragraphs 1.E.1 through 1.E.7 or
obtain permission for the use of the work and the Project Gutenberg-tm
trademark as set forth in paragraphs 1.E.8 or 1.E.9.

1.E.3. If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any
additional terms imposed by the copyright holder. Additional terms
will be linked to the Project Gutenberg-tm License for all works
posted with the permission of the copyright holder found at the
beginning of this work.

1.E.4. Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5. Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6. You may convert to and distribute this work in any binary,
compressed, marked up, nonproprietary or proprietary form, including
any word processing or hypertext form. However, if you provide access
to or distribute copies of a Project Gutenberg-tm work in a format
other than "Plain Vanilla ASCII" or other format used in the official
version posted on the official Project Gutenberg-tm web site
(www.gutenberg.org), you must, at no additional cost, fee or expense
to the user, provide a copy, a means of exporting a copy, or a means
of obtaining a copy upon request, of the work in its original "Plain
Vanilla ASCII" or other form. Any alternate format must include the
full Project Gutenberg-tm License as specified in paragraph 1.E.1.

1.E.7. Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8. You may charge a reasonable fee for copies of or providing
access to or distributing Project Gutenberg-tm electronic works
provided that

* You pay a royalty fee of 20% of the gross profits you derive from
  the use of Project Gutenberg-tm works calculated using the method
  you already use to calculate your applicable taxes. The fee is owed
  to the owner of the Project Gutenberg-tm trademark, but he has
  agreed to donate royalties under this paragraph to the Project
  Gutenberg Literary Archive Foundation. Royalty payments must be paid
  within 60 days following each date on which you prepare (or are
  legally required to prepare) your periodic tax returns. Royalty
  payments should be clearly marked as such and sent to the Project
  Gutenberg Literary Archive Foundation at the address specified in
  Section 4, "Information about donations to the Project Gutenberg
  Literary Archive Foundation."

* You provide a full refund of any money paid by a user who notifies
  you in writing (or by e-mail) within 30 days of receipt that s/he
  does not agree to the terms of the full Project Gutenberg-tm
  License. You must require such a user to return or destroy all
  copies of the works possessed in a physical medium and discontinue
  all use of and all access to other copies of Project Gutenberg-tm
  works.

* You provide, in accordance with paragraph 1.F.3, a full refund of
  any money paid for a work or a replacement copy, if a defect in the
  electronic work is discovered and reported to you within 90 days of
  receipt of the work.

* You comply with all other terms of this agreement for free
  distribution of Project Gutenberg-tm works.

1.E.9. If you wish to charge a fee or distribute a Project
Gutenberg-tm electronic work or group of works on different terms than
are set forth in this agreement, you must obtain permission in writing
from both the Project Gutenberg Literary Archive Foundation and The
Project Gutenberg Trademark LLC, the owner of the Project Gutenberg-tm
trademark. Contact the Foundation as set forth in Section 3 below.

1.F.

1.F.1. Project Gutenberg volunteers and employees expend considerable
effort to identify, do copyright research on, transcribe and proofread
works not protected by U.S. copyright law in creating the Project
Gutenberg-tm collection. Despite these efforts, Project Gutenberg-tm
electronic works, and the medium on which they may be stored, may
contain "Defects," such as, but not limited to, incomplete, inaccurate
or corrupt data, transcription errors, a copyright or other
intellectual property infringement, a defective or damaged disk or
other medium, a computer virus, or computer codes that damage or
cannot be read by your equipment.

1.F.2. LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees. YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3. YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3. LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from. If you
received the work on a physical medium, you must return the medium
with your written explanation. The person or entity that provided you
with the defective work may elect to provide a replacement copy in
lieu of a refund. If you received the work electronically, the person
or entity providing it to you may choose to give you a second
opportunity to receive the work electronically in lieu of a refund. If
the second copy is also defective, you may demand a refund in writing
without further opportunities to fix the problem.

1.F.4. Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO
OTHER WARRANTIES OF ANY KIND, EXPRESS OR IMPLIED, INCLUDING BUT NOT
LIMITED TO WARRANTIES OF MERCHANTABILITY OR FITNESS FOR ANY PURPOSE.

1.F.5. Some states do not allow disclaimers of certain implied
warranties or the exclusion or limitation of certain types of
damages. If any disclaimer or limitation set forth in this agreement
violates the law of the state applicable to this agreement, the
agreement shall be interpreted to make the maximum disclaimer or
limitation permitted by the applicable state law. The invalidity or
unenforceability of any provision of this agreement shall not void the
remaining provisions.

1.F.6. INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in
accordance with this agreement, and any volunteers associated with the
production, promotion and distribution of Project Gutenberg-tm
electronic works, harmless from all liability, costs and expenses,
including legal fees, that arise directly or indirectly from any of
the following which you do or cause to occur: (a) distribution of this
or any Project Gutenberg-tm work, (b) alteration, modification, or
additions or deletions to any Project Gutenberg-tm work, and (c) any
Defect you cause.

Section 2. Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of
computers including obsolete, old, middle-aged and new computers. It
exists because of the efforts of hundreds of volunteers and donations
from people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come. In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future
generations. To learn more about the Project Gutenberg Literary
Archive Foundation and how your efforts and donations can help, see
Sections 3 and 4 and the Foundation information page at
www.gutenberg.org



Section 3. Information about the Project Gutenberg Literary Archive Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service. The Foundation's EIN or federal tax identification
number is 64-6221541. Contributions to the Project Gutenberg Literary
Archive Foundation are tax deductible to the full extent permitted by
U.S. federal laws and your state's laws.

The Foundation's principal office is in Fairbanks, Alaska, with the
mailing address: PO Box 750175, Fairbanks, AK 99775, but its
volunteers and employees are scattered throughout numerous
locations. Its business office is located at 809 North 1500 West, Salt
Lake City, UT 84116, (801) 596-1887. Email contact links and up to
date contact information can be found at the Foundation's web site and
official page at www.gutenberg.org/contact

For additional contact information:

    Dr. Gregory B. Newby
    Chief Executive and Director
    gbnewby@pglaf.org

Section 4. Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment. Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States. Compliance requirements are not uniform and it takes a
considerable effort, much paperwork and many fees to meet and keep up
with these requirements. We do not solicit donations in locations
where we have not received written confirmation of compliance. To SEND
DONATIONS or determine the status of compliance for any particular
state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States. U.S. laws alone swamp our small staff.

Please check the Project Gutenberg Web pages for current donation
methods and addresses. Donations are accepted in a number of other
ways including checks, online payments and credit card donations. To
donate, please visit: www.gutenberg.org/donate

Section 5. General Information About Project Gutenberg-tm electronic works.

Professor Michael S. Hart was the originator of the Project
Gutenberg-tm concept of a library of electronic works that could be
freely shared with anyone. For forty years, he produced and
distributed Project Gutenberg-tm eBooks with only a loose network of
volunteer support.

Project Gutenberg-tm eBooks are often created from several printed
editions, all of which are confirmed as not protected by copyright in
the U.S. unless a copyright notice is included. Thus, we do not
necessarily keep eBooks in compliance with any particular paper
edition.

Most people start at our Web site which has the main PG search
facility: www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.



</pre>

</body>
</html>
